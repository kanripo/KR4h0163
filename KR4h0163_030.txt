# -*- mode: mandoku-view; -*-
#+TITLE: 檇李詩繫
#+DATE: 2015-08-25 00:43:48.877610
#+PROPERTY: ID KR4h0163
#+PROPERTY: BASEEDITION WYG    
#+PROPERTY: JUAN 卷三十
<pb:KR4h0163_WYG_030-1a>¶
欽定四庫全書¶
　檇李詩繫巻三十¶
　　　　　　　　　　　　　平湖沈季友編¶
唐¶
　無著禪師文喜¶
　　文喜姓朱氏崇徳人七嵗剃染徧㕘諸方嘗往五¶
　　臺至金剛窟遇一老翁牽牛而行邀入寺堂皆耀¶
　　金色翁踞牀指繡墩命坐翁曰近自何來曰南方¶
<pb:KR4h0163_WYG_030-1b>¶
　　翁曰南方佛法如何住持曰末法比丘少奉戒律¶
　　翁曰多少衆曰或三百或五百喜問此間佛法如¶
　　何住持翁曰龍蛇混雜凡聖同居曰多少衆翁曰¶
　　前三三後三三翁呼童子致茶并進酥酪喜納其¶
　　味心意豁然辭退翁曰童子相送喜問此何處曰¶
　　此般若寺乃悟翁即文殊也稽首童子乞一言為¶
　　别童説偈曰靣上無嗔供養具口裏無嗔吐妙香¶
　　心裏無嗔是珍寳無垢無染是真常言訖與寺俱¶
<pb:KR4h0163_WYG_030-2a>¶
　　隠但見五色雲中文殊乘金毛師子往來時有滄¶
　　州僧修政等至尚聞山石震吼之聲咸通三年至¶
　　洪州㕘仰山一日煑粥見文殊現鑊上喜以攪粥¶
　　箆掌之曰文殊自文殊文喜自文喜文殊湧空曰¶
　　苦瓠連根苦甜𤓰徹蒂甜修行三大刼却被老僧¶
　　嫌後築室千頃山光啓三年錢王請住龍泉奏賜¶
　　紫衣號無著將順寂告衆曰三界心盡即是湼槃¶
　　跏趺而逝白光照室竹樹同色塔於靈隠山之西¶
<pb:KR4h0163_WYG_030-2b>¶
　　塢¶
　　　五臺山夜行遇童子問荅忽然不見作¶
豁州沙界勝伽藍滿目文殊接話談言下未知開佛眼¶
回頭只見翠山巖¶
　船子和尚徳誠¶
　　徳誠蜀東武信人初㕘澧州藥山儼禪師儼云子¶
　　後上無片瓦下無錐地大闡吾宗後乗小舟住秀¶
　　州洙涇(後析/松江)以綸釣舞櫂隨縁而度號船子和尚¶
<pb:KR4h0163_WYG_030-3a>¶
　　傳法夾山遂覆舟而逝咸通十年僧蔵暉即其處¶
　　建寺焉有櫂歌二十九首吕益柔為序而刻之今¶
　　載機縁集¶
　　　撥棹歌三首¶
千尺絲綸直下垂一波纔動萬波隨夜静水寒魚不餌¶
滿船空載月明歸¶
二十年來海上遊水清魚見不吞鈎釣竿斫盡重栽竹¶
不得工程得便休¶
<pb:KR4h0163_WYG_030-3b>¶
三十餘年坐釣臺鈎頭往往得黄能錦鱗不遇空勞力¶
收取絲綸歸去來¶
　錢鍊師朗¶
　　朗字内光南昌人少讀書以五經登科歴宦有清¶
　　直聲官至光祿卿後隠居廬山得補腦還元之術¶
　　唐開耀間居嘉興魏塘鎮之神仙宫年一百五十¶
　　餘歳尸解去有遺詩於壁云¶
　　　遺詩¶
<pb:KR4h0163_WYG_030-4a>¶
有箇仙人騎白鶴曾隨王母到瀛洲於今鶴去仙人逺¶
天際白雲空自浮¶
五代¶
　超覺大師慧稜¶
　　慧稜海鹽人幼出家蘇州通𤣥寺參靈雲問佛法¶
　　雲曰驢事未去馬事到來稜於是往雪峰𤣥沙二¶
　　十年間坐破七箇蒲團不明此事一日捲簾忽大¶
　　悟曰也大差也大差捲起簾來見天下有人問我¶
<pb:KR4h0163_WYG_030-4b>¶
　　解何宗拈起拂子擘觜打峯謂沙曰此子徹去也¶
　　沙曰此是意識著述更湏勘過始得至晚上堂稜¶
　　又口占一頌峯乃顧沙曰不可更説是意識著述¶
　　天祐三年泉州刺史王延彬請住招慶後閩主召¶
　　居長樂府長慶院號超覺大師得度者不減一千¶
　　五百衆長興三年歸寂¶
　　　口占¶
萬象之中獨露身惟人自肯乃相親昔時謬向途中覓¶
<pb:KR4h0163_WYG_030-5a>¶
今日看來火裏氷¶
　紫霄真人譚峭¶
　　峭字景升少好道遊名山二十餘年得辟糓養氣¶
　　之術日飲酒醉輒扶杖獨遊夏則服烏裘冬則衣¶
　　絲布衫或卧風雪中人謂已斃視之氣蒸然也遂¶
　　謂之風狂嘗著化書授宋齊丘序之齊丘欲竊為¶
　　已有醉縫革囊中投之江金山漁者得而剖之見¶
　　峭方醒張目曰齊丘奪我化書今盛行矣後住廬¶
<pb:KR4h0163_WYG_030-5b>¶
　　山栖隠洞其徒百人鄰僧於溪滸創亭為頑石所¶
　　阻峭曰此易耳含水噀之命槌其石應手如粉李¶
　　後主累辟至建康賜號紫霄真人又居南嶽煉丹¶
　　丹成入青城山化去峭本泉州人國子司業洙之¶
　　子海鹽有譚仙嶺相傳是其採藥得道處仙鑑載¶
　　峭一詩尤其寄跡海嶠之證¶
　　　絶句¶
線作長江扇作天靸鞋抛向海東邊蓬萊原是無多地¶
<pb:KR4h0163_WYG_030-6a>¶
只在譚生拄杖前¶
　雲門大師文偃¶
　　文偃姓張氏嘉興人出家兜率院㕘睦州得悟嗣¶
　　法雪峰唱道雲門靈樹凡三十載契悟廣大箭鋒¶
　　所到往往出於游戲其作偈句尤不能測嘗曰上¶
　　不見天下不見地塞却咽喉何處出氣天下學者¶
　　望風而至漢乾祐二年坐化後乾徳三年䧺武節¶
　　度阮紹莊夢偃以拂子招之曰寄語秀華宫使特¶
<pb:KR4h0163_WYG_030-6b>¶
　　進李托吾久蔽塔中宜令暫出李以奏聞有㫖令¶
　　詣雲門開墖見偃如生髭髪皆長李復上其事廣¶
　　主迎真身赴闕留内庭供養逾月送歸賜謚大慈¶
　　雲門真𢎞明大師世稱雲門宗¶
　　　綱宗偈¶
康氏圓形滯不明魔深虛䘮擊寒氷鳳羽展時超碧漢¶
晉鋒八博擬何憑¶
宋¶
<pb:KR4h0163_WYG_030-7a>¶
　枯木襌師法成¶
　　法成字枯木崇徳人出家吳興金山廣法院後住¶
　　東京浄因寺晚復歸廣法立化於氷壺峯頂¶
　　　山居¶
雪覆喬林同一色青山上下含虛碧採樵人立渡頭寒¶
極目圓蟾為誰白¶
　林酒仙遇賢¶
　　遇賢姓林氏長洲人毋夢吞大珠而孕貌偉怪口¶
<pb:KR4h0163_WYG_030-7b>¶
　　容雙拳七嵗沈大淵而衣不潤遂去家師秀州水¶
　　安院可依大徳間住海鹽金粟寺醉則成歌警世¶
　　時號林酒仙後㕘龍華球禪師名心印祥符十一¶
　　年上元日索浴就室握拳以右舉左張其口而化¶
　　鐵綱珊瑚載張即之書酒仙詩一卷於淳祐八年¶
　　刻石歴陽吳寛謂其詩意有髙絶處若寒山子之¶
　　流¶
　　　雜詠¶
<pb:KR4h0163_WYG_030-8a>¶
金斚又聞泛玉山還報頽莫教更漏促趂此月明回¶
　　　絶句¶
門前緑樹無啼鳥庭下蒼苔有落花聊與東風論箇事¶
十分春色落誰家¶
　本心長老文及翁¶
　　文及翁字本心蜀眉州人住秀州本覺寺蘇文忠¶
　　三度過訪因立三過堂勒詩傳焉詩曰萬里家山¶
　　一夢中吳音漸已變兒童毎逢蜀叟譚經日便覺¶
<pb:KR4h0163_WYG_030-8b>¶
　　峨嵋翠掃空師已㤀言真有道我除捜句百無功¶
　　明年採藥天台去更與題詩滿浙東夜聞巴叟卧¶
　　荒邨來打三更月下門往事過年如昨日此身未¶
　　死得重論老非懐土情相得病不開堂道益尊惟¶
　　有孤棲舊時鶴舉頭見客似長言初驚鶴痩不可¶
　　識旋覺雲歸無處尋三過門間老病死一彈指頃¶
　　去來今存亡慣見渾無淚鄉曲難㤀尚有心欲向¶
　　錢塘訪圓澤葛翁川畔待秋深¶
<pb:KR4h0163_WYG_030-9a>¶
　　　和蘇學士東坡韻二首¶
萬嵗山蔵不二中九峯峯下善財童敲門問竹機聲觸¶
倚檻看花色界空汝坐蒲團曾有夢我來芻牧愧無功¶
吳天蜀地原來近月照峨嵋日又東¶
身滿華嚴法界中香厨底事感天童那知本覺從何覺¶
纔悟真空自不空若有相時原説夢到無言處却收功¶
一鈎月出星三㸃汝向西來我面東¶
　契嵩禪師¶
<pb:KR4h0163_WYG_030-9b>¶
　　契嵩藤州人嘗著原教論又禪門定祖圖傳法正¶
　　宗記輔教編上之仁宗韓琦歐陽修皆尊禮之初¶
　　居佛日嘉祐中陳舜俞以其宅為光徳菴俗名荒¶
　　墩在今嘉善治東五里延嵩焚修其中有鐔津集¶
　　熈寧四年寫偈曰後夜月初明吾今喜獨行不學¶
　　大梅老貪聞鼯䑕聲遂化闍毗不壊者五頂耳舌¶
　　童真數珠葬於永安之左¶
　　　汎若耶溪¶
<pb:KR4h0163_WYG_030-10a>¶
越水乗春汛船窗掩又開好山沿岸去驟雨落花來溪¶
影樵人渡歌聲浣女回滄浪無限意日暮更悠哉¶
　　　寄月禪師¶
聞道安禪處深蘿遶隔溪清猨定中發幽鳥座邊栖雲¶
影朝晡别山峯逺近齊不知誰問法雪夜立江西¶
　　　早秋吟¶
山家昨夜房櫳冷梧桐一葉飄金井長天如水凈蔵雲¶
明月含暉變秋景桂枝花折風飄飄誰在髙樓吹玊簫¶
<pb:KR4h0163_WYG_030-10b>¶
人間不見槎升漢天上將看鵲作橋年少征人在何處¶
白露沾衣未歸去汝畔今無漂母家江南誰與王孫遇¶
　錦溪禪師惟正¶
　　惟正秀州人住杭州淨土院葉内翰清臣牧金陵¶
　　迎之一日謂曰明日有燕飲師能為少留清話否¶
　　翌日留一偈而返曰昨日曾將今日期出門倚杖¶
　　又思惟為僧只合居巖谷國士筵中甚不宜雅愛¶
　　跨黄犢出入軍持巾鉢悉挂角上市人爭觀之杭¶
<pb:KR4h0163_WYG_030-11a>¶
　　守蔣侍郎與為方外友每至郡庭下犢談笑終日¶
　　蔣有詩曰禪客尋常入舊都黄牛角上挂瓶盂有¶
　　時帶雪穿雲去便好和雲畫作圖有錦溪集又工¶
　　書秦少游極珍之冬不擁爐以蘆花作毬納足其¶
　　中夏秋好玩月盤膝大盆中浮池上自旋其盆吟¶
　　笑逹旦生平不談禪曰徒費言語煩萬象為敷演¶
　　耳皇祐元年泊然而逝¶
　　　山中¶
<pb:KR4h0163_WYG_030-11b>¶
橋上山萬層橋下水千里惟有白鷺絲見我常來此¶
　廣燈禪師惟湛¶
　　惟湛字廣燈嘉禾人入道雙林覃㤙得度首謁神¶
　　照復往依廣智後敷講於雲間超果天台一宗振¶
　　於三吳自湛始熙寧六年坐逝舍利無筭¶
　　　示人¶
馬上誰家白靣郎穿花折栁垂巾角夜來一醉明月樓¶
呼盧輸却黄金宅臂鷹走狗歸不歸蛾眉皓齒嗔無力¶
<pb:KR4h0163_WYG_030-12a>¶
此心能有幾人知黄頭碧眼非相識¶
　瑞竹上人懐悟¶
　　懐悟字瑞竹姓崔氏崇徳人宋僧¶
　　　廬山蓮社詠¶
晉室凌遲帝紀侵羣英晦跡匡山隂樓煩大士麾塵尾¶
十七髙賢争扣几才髙孰謂文中龍翻使伊人思謝公¶
烟飛露滴玉池空雪蓮蘸影揺秋風¶
　梅溪僧智鑑¶
<pb:KR4h0163_WYG_030-12b>¶
　　智鑑滁州人元祐時僧長依真歇於長蘆大休首¶
　　衆即器之後遯象山百怪不能惑復住雪竇嘗居¶
　　嘉興梅溪有詩¶
　　　梅溪即事¶
性癖偏宜雲水間半龕栖隠便相安門深雪護千株老¶
溪曲風迴六月寒白法且從身外得青燈還向靜中看¶
幾回欲斷羅浮夣鳥語花香未肻殘¶
　髙僧禪師原妙¶
<pb:KR4h0163_WYG_030-13a>¶
　　原妙字髙峯姓徐氏吳江人出家崇徳密印寺(後/析)¶
　　(桐/鄉)得法於雪巖欽禪師立死關於西天目之獅子¶
　　巖設三闗語以驗學者世夀五十八有語錄¶
　　　雲菴¶
或淡或濃拖雨去半舒半巻逆風來為憐途路無栖泊¶
却把柴扉永夜開¶
　真覺禪師¶
　　真覺不知何許人徽宗時陳太后病用咒水已之¶
<pb:KR4h0163_WYG_030-13b>¶
　　乃令住持崇徳福嚴禪院賜金環磨衲¶
　　　再題草菴¶
道人自結把茅新坐斷溪山秋復春夾竹日開梅數朶¶
此中曾否着香塵¶
　彩雲禪師¶
　　嘉興真如寺禪堂後有彩雲橋相傳禪師居此¶
　　　彩雲偈¶
彩雲影裏仙人見手把紅羅扇遮面止湏睜眼看仙人¶
<pb:KR4h0163_WYG_030-14a>¶
莫看仙人手中扇¶
　髙尚真人劉卞功¶
　　紹興丁夘七月一青衣道士至嘉興府治東南隠¶
　　真道院自言姓劉居濵州留數日去雲堂柱間題¶
　　四十三字云行方便坐方便諸聖察上天見得道¶
　　安得身健但能晨朝洗靣水不得浪淵起盜玊津¶
　　能顯九霄雲事劉卞功來字畫透柱如㸃漆刮墨¶
　　和劑能療人疾乾道間真人復來往望吳門外畫¶
<pb:KR4h0163_WYG_030-14b>¶
　　工家自起藁繪其像後為伶人王綺所得一夕綺¶
　　夢真人叱之曰汝留我在此許時如何綺驚悟訪¶
　　諸隠真始知顛末遂歸焉嘗有一老嫗丐於塗腹¶
　　大若姙忽遇青衣人與藥如芥子吞之有水自腹¶
　　中出即平復問之曰在隠真道院淳熙初雲水客¶
　　張寅來自金陵瞻像起敬話及錫山寳文李公謨¶
　　宦遊濱州訪真人乾道間真人一到其家㑹寳文¶
　　觴客弗及接題詩磚壁墨渗徹背即夷堅志所載¶
<pb:KR4h0163_WYG_030-15a>¶
　　日轉庭槐一詩是也真人居濱之安平鎮徽廟時¶
　　屢詔不起守臣奉㫖寫真真人即自題一詩於上¶
　　特授髙尚處士時政和六年八月十九日也¶
　　　題李公謨壁¶
日轉庭槐影漸移重門複壁轉呼遲不如拂袖穿雲去¶
惟有落花流水知¶
　　　自題寫真¶
韜光晦跡居環堵閉息凝神事事疎漫許丹青傳道貌¶
<pb:KR4h0163_WYG_030-15b>¶
難將妙筆寫真如¶
　鐵笛禪師妙普¶
　　妙普字性空漢州人久依死心獲証乃抵秀州追¶
　　船子遺風結菴青龍之野好吹鐵笛稱鐵笛禪師¶
　　建炎初徐明叛道經烏鎮肆殺戮民多逃亡普獨¶
　　荷策而往賊見其偉異疑必詭伏者問其來荅曰¶
　　吾禪者欲抵密印寺賊怒欲斬之普曰大丈夫要¶
　　頭便斫去奚以怒為願得一飯賊奉肉食普曰孰¶
<pb:KR4h0163_WYG_030-16a>¶
　　當為我文之以祭賊不荅普索筆大書舉箸飫餐¶
　　復曰刼數既遭離亂我是快活烈漢如今正好乗¶
　　時便請一刀兩段賊駭異稽首謝過烏鎮之廬舍¶
　　免焚皆其恵也紹興庚申冬造大盆穴而塞之修¶
　　書寄雪竇持禪師曰吾將水𦵏矣壬戌嵗持至嘲¶
　　之曰拙哉老性空剛要餧魚鼈去不索性去只管¶
　　向人説普曰待兄來證明耳令徧集四衆作偈曰¶
　　坐脱立亡不若水葬一省柴燒一省開壙撒手便¶
<pb:KR4h0163_WYG_030-16b>¶
　　行不妨快暢誰是知咅船子和尚髙風難繼百千¶
　　年一曲漁歌少人唱遂至海濱盤坐盆中順潮而¶
　　下口吟一詩以笛擲空而没後三日於沙上趺坐¶
　　如生迎歸闍維舍利如菽二鶴徘徊空中火盡始¶
　　去¶
　　　山居¶
心法雙忘猶得妄色塵不二尚餘塵百鳥不來春又過¶
不知誰是住菴人¶
<pb:KR4h0163_WYG_030-17a>¶
　　　口吟¶
船子當年返故鄉没踪跡處妙難量真風徧寄知音者¶
鐡笛横吹作散塲¶
　法界庵主可觀¶
　　可觀字宜翁號竹菴自稱法界菴主雲間戚氏子¶
　　十三祝髪宗天台教歴錢塘南屏車谿等山建炎¶
　　初住持海鹽當湖鎮之徳蔵寺退居竹菴後復住¶
　　延慶祖刹入門適九日因指座作詩尋歸當湖鑿¶
<pb:KR4h0163_WYG_030-17b>¶
　　山月池搆松風臺淳熙九年年九十九端坐而化¶
　　有山家義苑菊坡等集塔在徳蔵西北隅為築城¶
　　所毁邑令謝良弼夢一紫衣老僧曰我竹菴和尚¶
　　也以塔累公旦日因為繕治立石表之¶
　　　九日¶
心中一寸灰已冷頭上千巗雪未消老步只宜平地去¶
豈知今日又登髙¶
　淨曇上人¶
<pb:KR4h0163_WYG_030-18a>¶
　　淨曇嘉禾人嗣法寳寧璣禪師晚住錢唐之法慧¶
　　紹興丙寅辭歸四衆擁視揮扇書偈曰這漢從來¶
　　沒縫罅五十六年成話&KR0008;今朝死去見閻王劔樹¶
　　刀山得人怕遂打圓相曰嗄一任諸人鑚龜打瓦¶
　　收足而化¶
　　　絶句¶
本自深山卧白雲偶然來此寄閒身莫湏問我禪兼道¶
我是穿衣喫飯人¶
<pb:KR4h0163_WYG_030-18b>¶
　法常比丘¶
　　法常開封人丞相薛居正之裔初依長沙華嚴元¶
　　軾下髪徧逰叢席於首楞嚴經深入義海自湖湘¶
　　至萬年謁雪巢機契命掌牋翰後首衆嘉禾報㤙¶
　　庚子九月語寺僧曰一月後不復留此十月二十¶
　　一日書一詞於室門就榻而逝¶
　　　題室門¶
此事楞嚴嘗露布梅花雪月交光處一笑寥寥空萬古¶
<pb:KR4h0163_WYG_030-19a>¶
風甌語迥然銀漢横天宇蝶夢南華方栩栩斑斑誰跨¶
豐于虎而今㤀却來時路江山暮天涯目送鴻飛去¶
　護國法師淨真¶
　　淨真秀州僧也嘉熙三年錢塘江坍淨真以偈呈¶
　　安撫趙端明遂投於江三日而返謂衆曰我在龍¶
　　宫説法龍神聴受此塘不復崩矣語訖復入於水¶
　　安撫與民感徳具述其事聞於朝勅賜護國真法¶
　　師立祠於杭名曰㑹靈¶
<pb:KR4h0163_WYG_030-19b>¶
　　　呈安撫趙端明¶
海沸江沙水接連民居衝蕩益憂煎投身直入龍宫去¶
要止驚濤浪拍天¶
　赤脚道人湯道亨¶
　　道亨號清音子自稱赤脚道人宋季引一猱云自¶
　　金陵來處茅椒於秀州城北猱大如人能主給使¶
　　亨夜坐時頂中出光照耀一室邦人推異爭飯之¶
　　豐薄不謝第言分定人益異之施與日多因搆菴¶
<pb:KR4h0163_WYG_030-20a>¶
　　以居名太古延竚四方雲水之客久之有軍士戲¶
　　烹其猴食之亨即嗟嘆與所親訣作偈而逝¶
　　　遺詩¶
八十一年饒舌終日化縁不歇重陽時節歸家一路清¶
風明月¶
　蓬居子慧梵¶
　　慧梵字竺卿崇徳石門顧氏子(後析/桐鄉)嘉定間僧受¶
　　具澄寂院性孝縛茅奉母榜曰蓬居錢文叔有詩¶
<pb:KR4h0163_WYG_030-20b>¶
　　題之居側遍樹梅水仙間寫二花亦極其妙得梵¶
　　隆茂宗筆法又學詩於陸維仲有蓬居集又見陳¶
　　起宋髙僧詩選其徒妙寧號棘菴有崇福寺記見¶
　　邑史詩亦清婉如奸䧺窺草鶻髙潔抱枝蟬又蠏¶
　　芒鍼刺水鷹翼劔摩空惜不得其全首錄之¶
　　　雨後¶
柴門三日雨幽逕十分苔鞭綻竹間石釵漫松下䑓正¶
嫌屐齒入休放馬蹄來¶
<pb:KR4h0163_WYG_030-21a>¶
　　　題水仙¶
雪骨檀心碧玉姿抽花多在小盆池道人不寫臙脂色¶
墨淡香寒著幾枝¶
　廬陵樵衲紹嵩¶
　　紹嵩字亞愚廬陵人紹定已丑自長沙來壬辰五¶
　　月嘉禾太守黄尹元以大雲虛席俾令承乏有江¶
　　浙紀行集句三百七十六首離為七卷自為序稱¶
　　廬陵樵衲¶
<pb:KR4h0163_WYG_030-21b>¶
　　　安吉道中集句¶
六尺枯藤了此生青春作伴日同行牆頭花吐舊枝出¶
原上人侵落照耕芳草似袍連逕合亂山如畫帶溪平¶
杜鵑知我歸心急啼了千聲更萬聲¶
　象田禪師梵卿¶
　　徐氏筆精載象田梵卿禪師嘉興人有上堂偈一¶
　　首¶
　　　偈¶
<pb:KR4h0163_WYG_030-22a>¶
春已暮落花紛紛下紅雨南北行人歸不歸千林萬林¶
鳴杜宇我無家兮何處歸十方刹土奚相依老夫有箇¶
真消息昨夜三更月在池¶
元¶
　石屋和尚清珙¶
　　清珙字石屋常熟温氏子出家海鹽崇福寺遍逰¶
　　天目淮陽遇二髙僧㕘悟禪㫖元統間住當湖鎮¶
　　福源禪寺歸隠太湖至正間詔降香幣賜金襴衣¶
<pb:KR4h0163_WYG_030-22b>¶
　　後示寂於湖州霞霧山建墖焉又因髙麗國王表¶
　　逹詔諡佛慈慧照禪師明隆慶間一士人發墖視¶
　　之骨皆金色士人若有擊之者立死其法語山居¶
　　詩來復序之謂有寒山子遺風及庵嘗語衆曰此¶
　　子乃法海中透網金鱗也¶
　　　天湖卜居¶
晴明無事登霞峰伸眉極望開心胸太湖萬頃白瀲灎¶
洞庭兩㸃青濛茸初疑仙子始綰用碧紗帽子參差籠¶
<pb:KR4h0163_WYG_030-23a>¶
又疑天女來獻花玉盤捧出雙芙蓉明知此境俱幻妄¶
對此悠然心未終徘徊不忍便歸去夕陽又轉山頭松¶
　　　山居詩五首¶
吾家住在霅溪西水滿天湖月滿溪未到盡驚山險峻¶
曾來方識路髙低蝸沿素壁粘枯殻虎過新蹄印雨泥¶
閒閉柴門春晝永青桐花發畫胡啼¶
滿頭白髪痩崚嶒日用生涯事事能木臼秋分舂白术¶
竹筐春半曬朱藤黄精就買山前客紫菜長需海外僧¶
<pb:KR4h0163_WYG_030-23b>¶
誰道新年七十七開池尚欲種茭菱¶
茅屋青山緑水邊往來年久自相便數株紅白桃李樹¶
一片青黄菜麥田竹榻夜移聴雨坐紙窗晴啓看雲眠¶
人生無出清閒好到得清閒豈偶然¶
法道寥寥不可模一庵深隠是良圖門前養竹髙遮屋¶
石上分泉直到廚猿抱子來崖果熟鶴移巢去澗松枯¶
禪邊大有閒情緒收拾乾柴向地爐¶
柴門雖設未嘗闗閒看幽禽自往還白璧易埋千載憾¶
<pb:KR4h0163_WYG_030-24a>¶
萬金難買一生閒雪消曉嶂聞寒瀑葉落秋林見逺山¶
古柏烟銷清晝永是非不到白雲間¶
　　　絶句八首¶
有人問我何年住坐久纔方省得來門外碧桃親手種¶
春光二十度花開¶
玉堂銀燭笙歌夜金谷羅幃富貴家爭似道人茅屋裏¶
一天晴月曬梅花¶
田地無塵長不掃柴門有客叩方開雪晴斜月侵檐冷¶
<pb:KR4h0163_WYG_030-24b>¶
梅影一枝窗上來¶
離衆多年無坐具入山長久沒袈裟單單有箇鐡鐺子¶
留待人來煑瀑花¶
深秋時節雨霏霏蘚葉層層印虎蹄一夜西風吹不住¶
曉來黄葉與階齊¶
半窗斜日冷生光破衲䝉頭坐竹牀枯葉滿爐燒焰火¶
不知屋上有寒霜¶
山廚寂寂斷炊烟凍鎻泉聲欲雪天面壁老僧無定力¶
<pb:KR4h0163_WYG_030-25a>¶
又思乞食到人間¶
天湖水湛琉璃碧霞霧山圍錦障紅觸目本來成現事¶
何湏义手問禪翁¶
　　　寄淨慈平山和尚¶
年老心孤憶弟兄中峰且喜過南屏潺湲一派䨇溪水¶
流入西湖更好聴¶
　覺隠上人本誠¶
　　本誠一作本成又名文誠字道原號覺隠崇徳人¶
<pb:KR4h0163_WYG_030-25b>¶
　　嗣法於陵虛谷與天隠笑隠友善世號三隠至正¶
　　間住嘉興興聖本覺二寺姚綬作記稱其善詩畫¶
　　寫竹有掀簸之態有文集行世至正七年嘉禾城¶
　　西有烏數千營巢於地圍八尺崇五尺未幾大盜¶
　　弄兵海上紅巾繼起本誠著烏城誌五百餘言宋¶
　　濂愛其文刪之以附集中¶
　　　詠吳江長橋¶
天險不可梯白石不受鞭空疑幻人試幻術神輸鬼運¶
<pb:KR4h0163_WYG_030-26a>¶
來塵寰躋濤駕浪逕空闊盤結鈎鎖金連環又疑東海¶
躍出萬丈白玊虯挾風半溼瓊瑶冷弱水不隔蓬萊境¶
兩岸邀分白月光中流壓破青天影江吞湖吐水勢䧺¶
南極地缺棲魚龍橋成壯觀奪天巧却笑造化無全功¶
　　　訪山居¶
嵗晏偶到山人家青山遶屋松逕斜隂隂林磵白日凍¶
空庭雪壓枇杷花¶
　　　客中九日¶
<pb:KR4h0163_WYG_030-26b>¶
小橋溪水遶迴廊獨對西風憶故鄉山崦人家秋色晚¶
可能無菊對重陽¶
　　　題友人壁¶
池檻水揺簾影動石牀風引碧煙斜鳥啼纔歇忽飛去¶
驚落半庭山杏花¶
　　　江亭秋晚¶
獨倚清江秋思長晚潮初上水亭凉海門風起雙巒暝¶
一抹銀花湧夕陽¶
<pb:KR4h0163_WYG_030-27a>¶
　坱圠子蔣清谷¶
　　清谷不知何許人稱坱圠子年二十五涉獵經史¶
　　言辭簡邃髼首垢面動靜不羈至正初至郡往來¶
　　市廛類佯狂者人呼為風子一夕叩府人沈蒲團¶
　　門拒之不肯去且曰將蒲團來坐我沈異之撱一¶
　　蒲團導詣蔬圃草蓬中宴坐沈徐暱啓之頗有省¶
　　發遂傾身為弟子由是人爭施予因以其地為庵¶
　　融然一室足不踰閫者三年嘗有問道者荅曰且¶
<pb:KR4h0163_WYG_030-27b>¶
　　去味中庸又手書二詩示沈一日曰吾乗化盡矣¶
　　若等勉之言絶而蜕¶
　　　示沈二首¶
萬紫千紅總是春何湏饒舌問東君啞人得夣向誰説¶
竪起空拳指白雲¶
不偏不倚立於中不著西邊不著東超出東西南北外¶
一毫頭上釣蒼龍¶
　屠甸僧子温¶
<pb:KR4h0163_WYG_030-28a>¶
　　子温字仲言號日觀又號知歸子桐鄉屠甸村寂¶
　　照寺僧也又常居杭州瑪瑙寺善畫葡萄枝蔓皆¶
　　合草書法時寫詩文於上性嗜酒豪飲不羈然楊¶
　　總統飲以酒則不一沾唇見輙罵曰掘墳賊時鮮¶
　　于伯機得怪松一株移值齋前呼為支離叟日觀¶
　　時過之醉即抱支離叟或歌或泣毎索湯浴伯機¶
　　必躬進澡豆云嘗在朱宣慰家作畫題一詩朱雖¶
　　武夫雅敬日觀軒然笑曰我果㑹賣蘆柴和尚知¶
<pb:KR4h0163_WYG_030-28b>¶
　　我厚酬之見堯山堂外紀廣平宋无贈日觀詩云¶
　　玉山道人蒼壁立胸瀦萬斛松煤汁吐作千年古¶
　　怪藤猶帶西湖烟雨溼元氣淋漓草木活太隂菌¶
　　蠢蟲蛇蟄湏縈翠霧痩蛟走睛抉𤣥珠黑龍泣神¶
　　剜鬼刻字崛竒水精火齊光陸離天魔擎來青帝¶
　　寳鯨波涌出珊瑚枝墨花酣春馬乳漲醉夢渴想¶
　　西凉婆風忩秋疑螙葉語露架夜憶虬柯垂須㬰¶
　　掩巻何所見月落庭空無影時句曲張雨詩云日¶
<pb:KR4h0163_WYG_030-29a>¶
　　觀一飲西涼酒解寫葡萄絶代無請師截斷葛藤¶
　　路還我黑月摩尼珠錢唐馬臻詩云老衲搏空無¶
　　混沌為之闢拔得天地根不假雨露力寒藤挂鬼¶
　　眼纍纍冷光碧驪龍亦驚猜夜半風霆急浦城楊¶
　　載詩云日觀作葡萄電掃無踪跡誰於故紙上㸃¶
　　綴辨墨筆西天十萬里來往僅瞬息敗闕固不小¶
　　遺下履一隻¶
　　　題畫¶
<pb:KR4h0163_WYG_030-29b>¶
昔有朱買臣今有朱宣慰兩箇擔柴夫並為金紫貴¶
　月磵上人道隠¶
　　道隠字仲儒號月磵海鹽當湖鎮人俗姓李其蘭¶
　　石師趙子固墨竹宗王翠巖¶
　　　題墨竹¶
老節逢春欲破空草堂斜挂翠梢風山僧一叚蕭疎意¶
食肉人休到此中¶
　若舟¶
<pb:KR4h0163_WYG_030-30a>¶
　　鐵網珊瑚載元檇李釋若舟詩一首明僧𢎞秀集¶
　　云字别岸¶
　　　題蕭翼賺蘭亭圖¶
笑談相對各懽顔那信蘭亭去不還千古昭陵遺憾在¶
忍將真本落人間¶
　雲海和尚智寛¶
　　智寛字裕之號雲海吳郡人元末住秀州三墖寺¶
　　(後析/秀水)築愛松軒日哦詩其中張蜕庵翥題詩云何¶
<pb:KR4h0163_WYG_030-30b>¶
　　年禪師咒䧏龍遣作亭前數十松根來厚地石穿¶
　　裂聲落太湖風唱喁時到逰僧常挂笠慣棲野鶴¶
　　不驚鐘知師見月多詩思吟遶疎隂獨倚笻又云¶
　　醉李灣頭窄堵波種成松樹遶亭多碧粘老甲渾¶
　　苔蘚黑入秋隂半薜蘿古寺每聞龍捨宅神僧常¶
　　以鳥為窠無人倣得韋侯筆為作山堂障子歌洪¶
　　武初被召至京斯道有京都送雲海還山云朝辭¶
　　魏闕返家林秋半江南尚緑隂鍾阜雲歸山寺近¶
<pb:KR4h0163_WYG_030-31a>¶
　　石城潮落海門深僧中不有興亡事世上寧存去¶
　　住心此別似難期後會且留茶坐撫孤琴其詩散¶
　　軼景徳倡和一首已載前編茲不錄¶
　　　送王尚書宗禮轉運還京¶
白髪蘭臺老鄭榮野人爭識舊乘驄青冥斧鉞來方國¶
碧海樓船駕巨風夜指星樞天直北曉瞻雲氣日華東¶
趨朝正及端陽候細葛承㤙出漢宫¶
　　　錢塘懐古¶
<pb:KR4h0163_WYG_030-31b>¶
鐡馬悲鳴汴水黄翠華南渡駐錢塘至今父老稱行在¶
往昔君臣認故鄉銀海雁飛虛夜月銅盤仙去只秋霜¶
乾坤離合寧非數詩罷長吟意渺茫¶
　江左外史克新¶
　　克新字仲銘號雪廬自稱江左外史鄱陽人宋尚¶
　　書左丞余襄公九世孫始業科舉朝廷罷進士乃¶
　　更為佛學益博通外典務為古文元末住秀州資¶
　　聖寺(後析/秀水)即水西寺也與楊廉夫顧仲瑛逰明初¶
<pb:KR4h0163_WYG_030-32a>¶
　　召至京命克新等三僧徃西域招諭吐畨圖其山¶
　　川地形以歸陳基贈詩云我愛水西新仲銘道空¶
　　諸友説無生出城看客意最古把筆賦詩才更清¶
　　杜若洲邊春欲莫鴛鴦湖上雨初晴十載間闗重¶
　　相見深杯寧惜為君傾又陳翥荅詩云吳楓初冷¶
　　雁連天夢在江南野水邊詞客欲歸嗟老大美人¶
　　不嫁惜嬋娟豺狼正爾當官道龍象於今䕶法筵¶
　　我識新公老禪衲一燈蒲室是真傳初著南詢稿¶
<pb:KR4h0163_WYG_030-32b>¶
　　燬於兵今惟雪廬集行世如送總管側失總管還¶
　　朝序則徴糧於張氏由海道還朝者也蘇院判招¶
　　䧏詩序則張氏之蘇同僉攻江隂而旋師也大率¶
　　望庚申之中興美張氏之内附而於明多指斥之¶
　　詞焉¶
　　　虀甕¶
先生食虀如食肉一日不食心不足淡然中有至味存¶
鳳髓龍肝何足論昔者韓公有髙識五年太學朝朝喫¶
<pb:KR4h0163_WYG_030-33a>¶
後來易簡雖復知酒酣夜半一咀之長安少年那解此¶
羊肉如林酒如水酒瓶羊栅湏㬰壊先生虀甕長年在¶
　　　荅蘇太史昌齡¶
㣲雨作春寒兵戈道路難百年嗟逺别千里愧相看把¶
酒花聨席揚舲雲滿灘水西官閣靜文字足盤桓¶
　　　題清心堂帖巻後¶
山郭髙堂花木新夜虹穿屋結晴雲繞牀蛇蚓鍾王字¶
滿案琳瑯秦漢文筆塚秋烟迷鳥跡墨池春雨散鵞羣¶
<pb:KR4h0163_WYG_030-33b>¶
為憐書法湮淪久亂後題詩却憶君¶
　　　為恢復初題畫¶
山上青松山下泉別來清夣隔烽烟霜紅柿葉秋千樹¶
波冷芙蓉月一川土室靜燒蒼术火茅齋閒賦白雲篇¶
披圖總是思歸客腸斷匡廬落照邊¶
　　　送除上人之武林¶
雪花飛送浙江船歌斷驪駒一惘然荆棘銅駝淒暮雨¶
樓臺鐵鳳墮秋煙遼東鶴返塵生海石上人歸月在川¶
<pb:KR4h0163_WYG_030-34a>¶
回首六橋楊栁外水光山色共晴天¶
　　　荅蘇昌齡學士見寄¶
端居久佩息心銘坐對中庭春草青身後文章歸哲匠¶
世間功業付英靈飯餘倚竹雲千畆定起焚香月一亭¶
珍重玉堂蘇太史躭書如醉幾時醒¶
　　　初至檇李遇蔣漁石大使¶
通越門中逢故人爽溪橋上送餘春燕飛官巷桃花老¶
鶯囀江亭楊栁新行李風塵千里道緼袍天地百年身¶
<pb:KR4h0163_WYG_030-34b>¶
未聞淮海休兵甲回首闗山一損神¶
　　　登姑蘇城¶
城上旌旗烟霧重樹頭初日出雲紅一溪鷗散桃花雨¶
兩岸鶯啼楊栁風邊塞鼓鞞終日振鄉闗道路幾時通¶
江南春色渾依舊桑柘青青門巷空¶
　　　次韻顧仲瑛移家檇李作¶
畫舸載書隨蚤春平湖雪消楊栁新黄鵠九霄不可致¶
白鷗萬里誰能馴謝安自是廟堂器元亮本非丘壑人¶
<pb:KR4h0163_WYG_030-35a>¶
聖主徵賢圖治亟未容便作耕桑民¶
　　　次韵陳敬初員外留題三塔寺二首¶
南省郎官金馬客使車遥駐郭西林龍宫乞水波濤險¶
鴈墖題詩薜荔深世外烟花春爛熳雲中幢㦸夜蕭森¶
十年海國論文舊風雨滄江辱屢尋¶
虎林城下棹歌發鴛水灣頭梅雨晴傾葢驛亭看洗馬¶
把杯山館聴流鶯夢迴台府星辰近思繞仙䑓沆瀣清¶
陶逺向來廬岳社只今江海未寒盟¶
<pb:KR4h0163_WYG_030-35b>¶
　　　題濮元帥别業¶
海國元戎鬢未班歸來拄笏看青山田園暮景烟塵外¶
䑓榭春風錦繡間桐影連溪鷗卧穏桂香吹月鶴飛還¶
碧蓴絲鱠黄花酒時向樽前一解顔¶
　(附考在桐鄉濮院鎮元濮鑑為/寧逺將軍有八宅此其一也)¶
　　　次鐵崖送沈道士¶
會稽山前賀狂宅句曲洞口陶仙家參差樓閣五雲裏¶
飛珮時時凌紫霞¶
<pb:KR4h0163_WYG_030-36a>¶
　　　達丞相承㤙詞¶
金壺玉露逐皇華黄土重封識内家宴罷省門扶上馬¶
㣲風吹側㡌簷花¶
　　　酬黄伯成見寄¶
金華仙伯頭如雪亂後殷勤逺寄詩白石洞中題壁䖏¶
人烟今不似當時¶
　　　奉荅宣讓王太子¶
數椽茅屋數株松蒲榻髙眠海日紅不是賢王招不起¶
<pb:KR4h0163_WYG_030-36b>¶
山人只合住山中¶
　　　題杭上人芭蕉¶
山寺春深積雨餘坐看花影上階除新詩吟罷無人到¶
只向芭蕉葉上書¶
　　　寄三塔雲海和尚¶
雨後龍孫過屋長半池疎影月微茫鳯凰巢在雲深處¶
日日銜花到上方¶
　檇李詩繫巻三十¶
