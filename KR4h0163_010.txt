# -*- mode: mandoku-view; -*-
#+TITLE: 檇李詩繫
#+DATE: 2015-08-25 00:43:48.401758
#+PROPERTY: ID KR4h0163
#+PROPERTY: BASEEDITION WYG    
#+PROPERTY: JUAN 卷十
<pb:KR4h0163_WYG_010-1a>¶
欽定四庫全書¶
　檇李詩繫卷十¶
　　　　　　　　　　　　　平湖沈季友編¶
明¶
　周布衣寅¶
　　寅字汝欽嘉善人奉母至孝安貧守義鄉人重之¶
　　嘗有盜其桔橰者已而復還曰吾有慙於周君初¶
　　學于周鼎後鼎有疑必咨於寅有百櫞堂集¶
<pb:KR4h0163_WYG_010-1b>¶
　　　風涇得泉字(考見/題咏)¶
清風義井官衢側泉脈源源來不息居人緩汲行人先¶
丹室仙人方煑石作亭者誰顧虎頭我有義心天有錫¶
凡今錢貨古曰泉一舉偶然成兩得¶
　　　麟溪草堂(考見/題咏)¶
愛爾麟溪水竹居考槃人與境偏宜杖藜我欲閒相過¶
題徧琅玕節上詩¶
　倪運使顒¶
<pb:KR4h0163_WYG_010-2a>¶
　　顒字廷瞻號居易政之子天順丁丑進士官運使¶
　　　題馬¶
紅韁裊裊綰金羈仗立歸來日未西四海只今烽燧息¶
華陽春草正萋萋¶
　雲東逸史姚綬¶
　　綬字公綬嘉興人(或云嘉/善人誤)天順甲申進士為御史¶
　　巡鹽兩淮鈎剔積弊淮饑畫策賑民以耿介忤當¶
　　道出知江西永寧縣母老辭歸所居大雲里東饒¶
<pb:KR4h0163_WYG_010-2b>¶
　　水木作室曰丹丘又作滄江虹月之舟浮泛吳越¶
　　間粉窗翠幙擁僮奴設香茗彈絲吹竹讌笑彌日¶
　　書畫妙絶一時初號穀庵又號雲東子蘭臺逸史¶
　　天田老農上清仙吏嬾仙仙癡紫霞碧月翁並著¶
　　人間唯丹丘先生為尤顯所蓄書畫最富恐遭回¶
　　祿搆地一方洿為池池中築臺臺上營室夜不通¶
　　火一日大雷雨火作姚方踞厠聞報急叩所藏古¶
　　蹟應者曰皆火矣姚驚惋遂不能起得疾卒平生¶
<pb:KR4h0163_WYG_010-3a>¶
　　慕張貞居之為人所見片紙隻字無不収蔵嘗得¶
　　其鐵冠與遺像為撰句曲外史小傳捜輯其遺文¶
　　以序之又伐石樹碑於其墓著有大易天人合㫖¶
　　及穀庵集詩頗清麗不著一塵其流風遺韻為時¶
　　嘆羨宜矣¶
　　　句曲外史鐵冠歌¶
昔為柱史稱鐵冠螭頭屼立霜風寒歸來野服山林下¶
不類峩然鐵冠者句曲外史人中仙此冠已餘二百年¶
<pb:KR4h0163_WYG_010-3b>¶
繡斑蝕鐵鐵欲穿稜稜巧製銅色妍黄篾樓中想應貯¶
玉鉤樓邉舊行處二儀三綱浪得名竹籜鹿皮無此清¶
芙蓉吐花金玉并鐵葉細薄不易成外史星壇月明夜¶
醮禮茅君鶴曾借出塵風度向誰彈坐看瑶池碧桃謝¶
予號逸史雲之東髮已種種今成翁冠乎冠乎磨冷鐵¶
今鐵曷能如古烈君不見古鐵性烈今不如作冠寧住¶
仙人居流落四海幸屬予著之稱我青霞裾¶
　　　題自寫山水二首¶
<pb:KR4h0163_WYG_010-4a>¶
春泉注壑挂玉虹一派正落長溪中洲洄渚伏宛轉綠¶
雲裏草堂如瀼東吾聞滄波有老樹就為竽籟閒留住¶
我欲扁舟卧看山擊楫長歌少陵句¶
綠楊風髙溪水長五月爽爽如秋涼山中人家少官府¶
曉起出門唯釣航一絲到手輕於髮不釣紅塵釣明月¶
斗酒坐對松江鱸肯換人家雙玉玦¶
　　　題畫為楊司訓作¶
烟光漾風青入樓立馬回望湖山頭逰絲飄飄幾千文¶
<pb:KR4h0163_WYG_010-4b>¶
不繫白日增人愁春愁太半行樂少渡口桃花鏡中老¶
勸君盡醉如杜陵莫待春歸怨啼鳥¶
　　　溪居¶
水暖鵁鶄浴花香蛺蜨飛青絲聊繫酒白苧已成衣溪¶
濶容蘭漿林深著板扉留賔將薄暮猶待釣魚歸¶
　　　南洪¶
尊開如北海舟進傍南洪客飲總當右月生唯在東漁¶
燈蓬影外人語水聲中不意袁宏渚而今亦可同¶
<pb:KR4h0163_WYG_010-5a>¶
　　　斜漊來帆詩¶
初望懸風正須㬰趂漊斜往來皆過客多少欲還家鷁¶
去帶春雨鷺歸隨晚霞前邨遮望眼綠樹正交加¶
　　　桐邨小隠詩和韻¶
河流南入市徑路北通邨新結草堂好舊栽桐樹繁兒¶
童知稼穡鷗鳥識琴尊有客問竒字乗舟直到門¶
　　　白蓮寺¶
琅玕滿院未全貧節下題詩意自新入社也知須我輩¶
<pb:KR4h0163_WYG_010-5b>¶
逃禪不識是何人東樓獨倚千山雪北閣空飛十丈塵¶
清曉春風吹棹發曹溪一派正無津¶
　　　陳園二首¶
白日青天醉唱歌子同西塞更如何山前一夜東風急¶
明日桃花水上多¶
黄埃赤日滿人寰擾擾浮生競往還何似衡門脩竹下¶
捲簾閒坐看青山¶
　　　馬塲湖¶
<pb:KR4h0163_WYG_010-6a>¶
初見菱葉稀漸見菱葉肥馬塲湖水濶處處採菱歸¶
　　　追次張伯雨韻¶
春暮雨晴池水添夜深池面漾新蟾刺桐花影毿毿動¶
不省空亭是隔簾¶
　　　暮春郊行¶
春暮郊行溪日斜隔林烟火是田家相逢盡説耕桑計¶
那有閒人掃落花¶
　　　吳門風雨¶
<pb:KR4h0163_WYG_010-6b>¶
風雨舟航未得行重陽節近筭歸程老年自是居鄉慣¶
怕聴江湖夜雨聲¶
　　　自弋陽至廣信¶
百里青山十里城漁邨燈火隔江明疎篷不識寛多少¶
著盡夜來風雨聲¶
　　　題畫¶
秋風吹空古樹葉白雨壓低新竹枝淨掃石牀看春色¶
滿襟涼影鬢絲絲¶
<pb:KR4h0163_WYG_010-7a>¶
　　　常山道中¶
鳥未投林日未曛松頭野雀自成羣肩輿歸去身强健¶
處處青山有白雲¶
　張州判彞¶
　　彞字天常海鹽人天順間以貢授州判¶
　　　晉州述懐¶
微官何事久殊方回首田園業漸荒多病一年三乞老¶
知休十夢九還鄉椿隂已散遼陽月鴈影空分海國霜¶
<pb:KR4h0163_WYG_010-7b>¶
幾度休衙獨凝睇夕陽西下路茫茫¶
　張訥¶
　　訥字汝言號全愚海鹽天順間人名見陳漢昭詩¶
　　有暑夕見訪一律¶
　　　賦得朝雨送施先生¶
片雨城南曉勞歌惜解擕馬遲邨逕滑雲暗海天低弱¶
栁愁含淚芳塵軟著泥那堪當此際又聴鷓鴣啼¶
　許主事章¶
<pb:KR4h0163_WYG_010-8a>¶
　　章字廷冕號葵軒嘉興人天順甲申進士授工部¶
　　主事¶
　　　暮秋寫懐¶
蒹葭杜若滿汀洲吟對西風獨倚樓逺鴈不將天外信¶
清砧偏動晩來愁沈郎痩減非緣病宋玉愁多豈為秋¶
往日少年俱已貴此身何日謝沙鷗¶
　鄭提舉延¶
　　延字世昌鄉稱東谷先生海鹽人以蔡氏書授其¶
<pb:KR4h0163_WYG_010-8b>¶
　　徒顯者三十餘人天順中貢授廣東市舶司副提¶
　　舉諸番無敢以方物及門者陳白沙贈詩云溪漁¶
　　海舶各歸去明月自照芙蓉峰有存笥集¶
　　　青溪别意送浦玉還金陵¶
溪上晴烟拂栁條溪邉逰子促征橈平蕪渺渺滄波濶¶
野樹依依别路遙三月鶯花歸上國一篷烟兩過楓橋¶
何時重踏金陵道擕手東風話六朝¶
　　　墨竹¶
<pb:KR4h0163_WYG_010-9a>¶
零亂金錯刀㕘差鳯凰尾翠影落湘潭秋風吹不起¶
　　　次酬沈元節舟中有懐¶
咫尺青雲是畫圗肯將書劒老江湖經旬不見匏居子¶
筆硯荒來一字無¶
　　　贈鄭山人¶
芒鞋踏遍淛西東歸卧靈山第幾重滿耳塵喧消不盡¶
閒來林下聴松風¶
　　　回鴈¶
<pb:KR4h0163_WYG_010-9b>¶
片影横斜不作行數聲嘹嚦度衡陽夜寒沙渚清無夢¶
啄盡黄蘆葉上霜¶
　　　白頭公¶
堕樓人去舊園荒野樹殘烟幾夕陽只有多情花底鳥¶
白頭猶自説興亡¶
　虞舉人勲¶
　　勲字舜臣號樗庵海鹽人天順已卯以詩舉於鄉¶
　　母喪摧毁不起商文毅公為詩哭之云論齒我差¶
<pb:KR4h0163_WYG_010-10a>¶
　　長論學子當先胡為抱沈疴長往不復還白璧嗟¶
　　已缺明珠竟沈淵仁者遽如此疇能叩清𤣥¶
　　　登鷹窠頂贈松崖道人(考見/題咏)¶
道人結屋懸崖巔蒼松百尺蟠屋前凌空怪石根半露¶
巢鶴老樹枝相纒層巒醉踏苔雲滑洞門長嘯蘿月圓¶
借君九節碧玉杖同探崑崙十二天¶
　倪參政輔¶
　　輔字良弼平湖人天順甲申進士授吏部主事改¶
<pb:KR4h0163_WYG_010-10b>¶
　　禮部升湖廣㕘政一介不茍治洞猺多恩信時焦¶
　　萬當國輔題畫竹紙扇以遺京貴曰不須髙萬丈¶
　　清氣滿乾坤任爾西風急何曾曲向人卒於官有¶
　　類劇遺稿¶
　　　徐州¶
山中雲散千年氣堤上人耕百戰塲痩馬獨行回首處¶
冷烟斜日似咸陽¶
　　　過潯陽¶
<pb:KR4h0163_WYG_010-11a>¶
苦竹黄蘆帶暝烟水雲深鎖舊江天青衫送客無司馬¶
那得琵琶上驛船¶
　　　題竹送許昌世僉憲四川¶
春明門外斷秋風夢隔烟花紫禁中何處竹枝傳别意¶
子規殘月在巴東¶
　沈參政棨¶
　　棨字元節號吾匏平湖人天順甲申進士授工部¶
　　主事監龍江税有亷聲知潮州嚴通番之禁寛私¶
<pb:KR4h0163_WYG_010-11b>¶
　　鹽之課歴延平臨江不改其操莊定山有十年清沈美南¶
　　京今日臨江沈更清之贈因相傳曰清沈終貴州㕘政詩¶
　　文冲澹純雅五言古最得柴桑風致有頥貞集行世¶
　　　送陸廷言歸鄉¶
晨興理征棹薄言歸故鄉故鄉渺何許江水悠且長白¶
鴈動秋聲碧雲生暮涼永懐同袍誼感此良亦傷出處¶
諒有時富貴何足臧¶
　　　與徐學禮話舊因柬劉守約太守姚穀庵同年¶
<pb:KR4h0163_WYG_010-12a>¶
今日試新雨白苧商飈秋灌園得休力新秔候晴収閒¶
居寡俗紛愜我心緒幽兒童報客至橘逸儒家流茅堂¶
拂塵榻契分平生投盤餐截雉肪炎菽充核羞呼酒出¶
久蔵曾不為婦謀駕言嵗月邁惻惻江湖憂出茍無可¶
稱寧若隠者優¶
　　　送友歸省¶
江天雨繁霜水落見層石北風捲地來寒色晩逾劇之¶
子戒行李詰朝問鄉國青雲多故知而深仳離惜我懐¶
<pb:KR4h0163_WYG_010-12b>¶
亦何為兀兀殊未釋一官慙素餐十年久為客甘㫖願¶
已違雙親況垂白家弟昨致書海潮害秋穫嵗計諒無¶
望何以供肉帛子歸及承顔我客徒役役因之欲奮飛¶
安得晨風翼¶
　　　喜徐仲洪表兄至京¶
我家清溪南君住清溪北君來自清溪我如抵鄉國殷¶
勤問家事歡娛動顔色雙親實康强三族幸安適諸弟¶
復進修孤姪況謙益舊穀雖無儲囷廪足新麥時雨溉¶
<pb:KR4h0163_WYG_010-13a>¶
我田兹秋望有穫情深坐中夜涼月當天白¶
　　　再遊清溪¶
再得孤舟興兹遊不厭重溪山元有約昆弟且相從北¶
渚水銜月南臯雲度松誰云秋意晩猶及採芙蓉¶
　　　逰靈谷¶
有約尋幽上翠微叢林因叩逺公扉蒼龍䕶鉢和雲卧¶
白鶴聴經帶雨歸世路賞音人有幾浮生開口笑應稀¶
山翁倘愛松花釀明日重來更典衣¶
<pb:KR4h0163_WYG_010-13b>¶
　　　挽吕郎中¶
秋雨凄凄草樹疎茂陵無復見相如紫泥漫有新頒詔¶
青管空遺舊著書别墅雲閒棋局静滄江月冷釣船虛¶
白楊髙塚孤邨路薤露歌殘恨有餘¶
　陳學訓善¶
　　善字敬佐號友雲又號儆齋海鹽人工古文詩賦¶
　　性耿介寡合家貧甚未嘗下氣求人天順中以貢¶
　　為崇陽學訓九日詩為藝林所賞¶
<pb:KR4h0163_WYG_010-14a>¶
　　　九日偶成¶
九日出西郭望中秋色深蕎花霜滿地楓葉錦成林飲¶
馬逢流水登髙問碧岑折腰虛五斗羞對菊花吟¶
　　　春遊澉墅(考見/題咏)¶
擕酒來從澉上逰蒼蒼樹色望中浮林間梵唄天真院¶
空外闌干宣慰樓滄海接雲疑越嶠青山繞郭似杭州¶
醉歸驢背饒詩興東指蓬萊鐵笛秋¶
　　　覺林夕照¶
<pb:KR4h0163_WYG_010-14b>¶
青山寂寂謝塵氛人世光隂易夕醺漁父短歌臨水聴¶
牧童長笛隔林聞天邉淡影明鴉背松杪餘光認鶴羣¶
託得尋幽遇支遁卧分禪榻半間雲¶
　(附考寺在海鹽縣南二十里豊山東麓元末建/山有石屋三所是始皇屯兵處又有九母塚)¶
　　　資聖寺戴井(考見/題咏)¶
將軍遺宅作招提石鉢銅瓶不染泥幾度逢僧談往事¶
倚闌囬首夕陽低¶
　　　璵城¶
<pb:KR4h0163_WYG_010-15a>¶
水雲鄉在舊城西幾度尋幽醉不迷遙憶清虛樓上客¶
洞簫吹徹海天低¶
　(附考在海鹽縣西北十八里/一作歟城相傳袁崧所築)¶
　姜太守諒¶
　　諒字用貞嘉興人天順甲申進士由行人歴官漳¶
　　州守¶
　　　普濟道院¶
玉甃清寒古殿重苔花滿洞白雲封函闗紫氣千年後¶
<pb:KR4h0163_WYG_010-15b>¶
北極靈威萬法宗露井斷碑題嵗月天瓢滴水伏蛟龍¶
功成若許留侯隠擬覓丹砂訪赤松¶
　沈布衣樾¶
　　樾字元懋號樗軒平湖人天順間布衣¶
　　　懐方孔明¶
梅風吹雨日連連綠漲陂塘已拍天為念故人生計薄¶
一篙春水種湖田¶
　胡教授寛¶
<pb:KR4h0163_WYG_010-16a>¶
　　寛字景灝海鹽人父繼海為社學師人稱大胡先¶
　　生寛少孤力學亦為社學師稱小胡先生每五鼓¶
　　開學堂懸一燈髙竿諸童子望之為候抱書至以¶
　　篤行率其鄉人人咸重之¶
　　　送鄭東谷之任廣東¶
一官新拜嶺南行多少山程共水程驛路梅花殘雪盡¶
岐亭楊栁曉烟輕文犀大貝來殊俗獨鶴孤琴識宦情¶
想到羊城春正好滿庭榕葉聴流鶯¶
<pb:KR4h0163_WYG_010-16b>¶
　胡星士日章¶
　　日章字樂素海鹽澉浦人遇異人授以星術毎作¶
　　絶句詩判人一生事無不竒騐張方洲贊曰百世¶
　　之儒裔一鄉之俊傑所判虞氏後以節終又沈氏¶
　　詩云年年空佩宜男草不見金盆浴鳯雛竟無子¶
　　杭人詩云自是豪華多樂事元宵燈下蹴鞦韆後¶
　　於元夕縊死禾人詩云一雙紫燕入池塘紅粉佳¶
　　人遶畫梁後以二子溺死其妻自縊海昌人詩云¶
<pb:KR4h0163_WYG_010-17a>¶
　　只恐明年正月五枯竹叢中苦又苦果以是日乘¶
　　驢過嶺堕刺竹枝而死¶
　　　虞氏女詩¶
移得名花向畫堂任他門外蝶蜂狂只愁水涸春歸早¶
香冷簾櫳淡月黄¶
　竹隠處士沈樟¶
　　樟字元美號西谿平湖人天成間文學少頴悟日¶
　　誦千百言久而不遇乃搆數椽以詩酒自放號竹¶
<pb:KR4h0163_WYG_010-17b>¶
　　隠¶
　　　遣懐¶
半百年過志欲灰杳無清夢到三台而今且作偷安計¶
多買松苗趂雨栽¶
　劉縣丞琮¶
　　琮字公贄號可庵又號梅軒海鹽人天順間貢士¶
　　授松溪丞¶
　　　二隠圗¶
<pb:KR4h0163_WYG_010-18a>¶
林下投簮二隠君肯隨浮世慕𤣥纁坐來話到忘情䖏¶
回首青山起白雲¶
　李照磨蕃¶
　　蕃字文盛桐鄉人天順間貢官照磨¶
　　　翠雲亭¶
人間何處問丹砂因過仙翁海上家燕子不來寒食盡¶
一簾疎雨又梨花¶
　　　桐溪¶
<pb:KR4h0163_WYG_010-18b>¶
萬年禹鑿東連海百折清流曲抱邨風浪不驚魚鳥静¶
桐花開到邑侯門¶
　李推官雅¶
　　雅字文雅蕃之弟官節推¶
　　　中秋山寺玩月¶
人間何處水晶宮坐看氷輪出海東庭樹受風翻夜鵲¶
檻蕉垂地泣秋蟲香飄金粟諸天近影落瑤堦萬象空¶
白也愧予詩莫敵一尊相對古今同¶
<pb:KR4h0163_WYG_010-19a>¶
　潘尚書蕃¶
　　蕃字廷芳崇徳人成化丙戌進士由刑部郎出知¶
　　安慶歴陞山東湖廣布政使所至有治績擢副都¶
　　御史巡撫四川五載西陲晏然尋督兩廣海南黎¶
　　賊亂蕃統兵逆擊大破之思恩岑濬以爭地叛蕃¶
　　籌其道里逺近險易批亢乗危分六哨以進遂誅¶
　　濬後復勦豐湖十三猺冦及惠州古三仔唐大鬢¶
　　等屢戰俱獲竒功正徳初陞南刑部尚書瑾横蕃¶
<pb:KR4h0163_WYG_010-19b>¶
　　耻俛屈乞休瑾復譛逮赴京與劉司馬大夏同謫¶
　　戍甘肅瑾誅復官優㳺林泉者數年性簡朴如貧¶
　　士時人為之謠曰尚書歸來無第宅稅地種花兼¶
　　種魚舉網打魚魚換酒花前醉倒老尚書臨卒誡¶
　　其子勿請贈䘏勿刻奏疏人鮮及焉¶
　　　過九里松¶
扁舟發車溪相將九里許不見舊時亭青松繞遺址逶¶
迤皂林塘岧嶤烏戍寺行行難久留懐古吟未巳欲極¶
<pb:KR4h0163_WYG_010-20a>¶
逰覽情斜陽下山尾¶
　(附考在桐鄉縣甑/山前與車溪相近)¶
　　　觀吳越戰塲作¶
吳越興亡宛目前㳺屯涇上草芊芊夕陽滿地滋寒色¶
野燒縁溪斷暮烟麋鹿歌臺今寂矣鷓鴣舞殿亦凄然¶
祗餘賜劒當年恨惆悵東風哭杜鵑¶
　湯清豐滌¶
　　滌字新之嘉興人成化丙戌進士為清豐令恒有¶
<pb:KR4h0163_WYG_010-20b>¶
　　歸志監察使聞其能詩命賦一律有半明半晦雲¶
　　間月如有如無夢裏官之句使覽之疑其隠諷湯¶
　　謝曰此滌自輕其官也將去矣取印綬置案揖而¶
　　出行李蕭然士民攀泣有思庵雜稿¶
　　　新居¶
築得幽居近此君半牀書畫半牀雲塵埃自絶何須掃¶
風月雖多不可分病眼又看新嵗厯老年重改舊時文¶
人情世事俱忘却獨向雙溪醉夕曛¶
<pb:KR4h0163_WYG_010-21a>¶
　方御史輅¶
　　輅字宏載平湖人成化丙戌進士官御史¶
　　　貞婦¶
詩誦柏舟吟琴彈别鶴音春來秋自去寧肯負初心¶
　屠康僖公勲¶
　　勲字元勲號東湖平湖人成化已丑進士授工部¶
　　主事歴大理寺卿上言暑月疏决囚徒兩京一體¶
　　五嵗一遣官錄州郡獄著為令漳冦温文進作亂¶
<pb:KR4h0163_WYG_010-21b>¶
　　詔勲撫輯以功陞副都御史巡撫順天整飭薊遼¶
　　邉備奏罷寳坻嵗貢銀魚及昌平牧馬麻峪山採¶
　　礦等事民甚便之勲以宻雲孤懸毎有警救援不¶
　　相及潮河川積石漫衍守截為難黄花鎮拱䕶諸¶
　　陵守備單弱䟽請分薊州為中路宻雲昌平為東¶
　　西二路於潮河川作虎落具&KR1011;石布蒺藜鑿坑窖¶
　　垜石為城增置戍卒由是三路兵勢聫絡賊不敢¶
　　犯熊兒峪營去水逺一馬日費水錢十文猪圈頭¶
<pb:KR4h0163_WYG_010-22a>¶
　　闗地平衍春夏水溢壁壘傾圯皆為兵困勲乃奏¶
　　移營於峪之南移闗於猪圈境外兵既得水又有¶
　　出境耕牧之利嵗省數百人轉刑部侍郎㑹河間¶
　　戚畹與民爭田奉詔體勘卒歸之民武宗嗣位首¶
　　上郊祀藉田幸學三事拜刑部尚書引疾求去加¶
　　太子太保致仕卒贈太保謚康僖塟乍浦之鄂陽¶
　　山楊一清誌其墓勲頴敏好學尤善詩歌諸體髙¶
　　凝整練不愧作手然素無詩名者以功業掩也有¶
<pb:KR4h0163_WYG_010-22b>¶
　　東湖遺稿¶
　　　題畫寄楊應寧¶
頽雲濕不飛釀作楚江雪林木凍已僵汀葦吹欲折荒¶
邨烟火稀野寺鐘聲歇端居思美人千里成濶别天寒¶
鴻鴈窅地僻音塵絶囊琴誰共彈悵望頗鬱結貽此瓊¶
瑤圖願言誦髙潔¶
　　　題岳䝉泉葡萄¶
愛此大宛珍豈彼凡卉偶蔓延入炎荒零落等蓬莠舉¶
<pb:KR4h0163_WYG_010-23a>¶
俗知者希畫亦無好手之子謫戍來一顧咨嗟久淒涼¶
骨肉寒延佇比蘭友揮灑聊適情法從草聖剖柔絲亂¶
虬鬚佳實映瓊玖宛似漢宮移不共秋霜朽芳甘壓酪¶
奴勁節奪髯叟我今重披拂真蹟未塵垢悠悠隔冥漠¶
三嘆獨搔首¶
　　　西戎獻馬圗送楊應寧督理陜西馬政¶
烏駥曉度黄河來蹴踏萬里風沙開四蹄垂鐵不可鑿¶
拳毛繞腹非凡材戎人牽過蕭闗下毳衣蓆帽胡為者¶
<pb:KR4h0163_WYG_010-23b>¶
不辭馳獻到闗西聞道楊公來主馬甘涼極望水草新¶
重開監院列圉人此匹真為渥洼種隠起龍文猶滿身¶
馬復令行如詔㫖蕃息應看錦雲比唐家莫説惟毛仲¶
秦世徒聞有非子内地養馬連長槽㪺水莝草民何勞¶
楊公一來壯兵氣萬騎逐北天山髙健兒夜撤穹廬遁¶
馬政既成公入覲還將此匹獻天閑不是按圗空索駿¶
　　　送盛少司冦弟時正還無錫¶
江上春風動紫荆逺逰兄弟獨闗情鄉心對雨燈連榻¶
<pb:KR4h0163_WYG_010-24a>¶
客袂經秋杵滿城芳草欲迷帆去影短書還待雁來聲¶
太平盡説山林樂况復君兼吏隠名¶
　　　白蓮寺¶
不到東林今十載馳驅王事敢興嗟最佳緑竹此時景¶
無數白雲何處家野逸底須歌爛石山深聊復醉流霞¶
布金卓錫空塵眼寳幙珠幡亂雨花¶
　　　丹丘一景¶
浦雲烟樹路盤紆白首青山興不孤我亦有亭歸未得¶
<pb:KR4h0163_WYG_010-24b>¶
東風時為長蘼蕪¶
　　　酬沈元節¶
江上梅花逐夣生草堂詩景雪初晴北枝畏冷南枝煖¶
可是東風亦世情¶
　梅僉事江¶
　　江字文淵宋宣城梅聖俞之後流寓嘉興登成化¶
　　巳丑進士授廬江令興利剔蠧擢南京貴州道御¶
　　史時儲位未定江首疏請上嘉納焉賜織金豸服¶
<pb:KR4h0163_WYG_010-25a>¶
　　已奉命清戎兩廣遷四川僉事屢决疑獄蜀人以¶
　　梅鏡稱之¶
　　　都門送弟還鄉作¶
髙城曉角意如何執别離亭淚欲沱池館夣中青草盡¶
鶺鴒原上白雲多西風苦憶歸帆影落日時聞鼓棹歌¶
最是明朝傷獨處寒山古木對嵯峨¶
　蒋秀才文藻¶
　　文藻名元素以字行號林塘兢之孫少遊庠郡俞¶
<pb:KR4h0163_WYG_010-25b>¶
　　吏部梅荘竒其才屢困塲屋遂從姚丹丘學詩及¶
　　繪事所作枯木竹石筆法㡬不可辨詩極清婉有¶
　　致遺稿燬於倭燹今所録得之收蔵家幀幅與六¶
　　硯齋筆記中¶
　　　偕丹丘先生過蕭山竹林寺醉題壁間¶
門徑蕭蕭竹半池喜逢新夏亦秋時長林不卧𥞇中散¶
古字猶存張即之(即之蕭山人宋司農丞直秘閣書名/滿天下金人縣餅金購募不可得)¶
潮打山城鐘渡水雨飄輕閣燕防兒一尊除却真閒事¶
<pb:KR4h0163_WYG_010-26a>¶
醉著瞿曇是阿師¶
　　　竹所自題¶
主人留竹似留仙門掩清隂日日眠客至澆茶凉滿榻¶
鳩啼唤雨緑盈川輕塵不到擕琴處淺水疑來汎月船¶
最愛彭城風格老緗縑長畫一溪烟¶
　　　立夏日俗尚鬭茶戱為煎煮自謂曲几蒲團一¶
　　　　領畧車聲羊腸之趣啜宋宫繡茶不啻也因¶
　　　　成一律復圖此以紀其勝¶
<pb:KR4h0163_WYG_010-26b>¶
摘得琳腴及雨前日長煮水亦安禅花瓷雪漲雞嗉暖¶
石鼎雲翻蟹眼鮮行到碧藤分小浪聽來清磬繞孤煙¶
願教髙枕蓬窓下檢㸃枯腸卷五千¶
　　　成化甲辰歳竹醉日冩就長卷自喜題此¶
城中寸土却如金種竹誰能便滿林獨有吾家三徑裏¶
萬條蒼玉晝沉沉¶
　吕太常㦂¶
　　㦂字秉之文懿公子少有異質過目成誦揣度時¶
<pb:KR4h0163_WYG_010-27a>¶
　　事多曲中弱冠䕃為國子生授中書舍人毎以不¶
　　出科目為恨成化辛夘上疏乞應試言者劾之憲¶
　　廟念其志特允所請果中式歴官南京太僕少卿¶
　　𢎞治初改通政司擢太常卿採集累朝祀典沿革¶
　　為條例上本寺利便十二事俱見施行讀書為詩¶
　　文老而彌篤有九柏存槀¶
　　　夏湖聞菱歌(考見/題咏)¶
水邨宅東偏平鋪千頃碧夏四五月來菱葉如鱗積吐¶
<pb:KR4h0163_WYG_010-27b>¶
花隨月光净掃萍削跡頭角紛埀垂稅薄日多益扁舟¶
作呉歌笑彼紅塵客¶
　　　治河謡¶
古河徙自周定王漢悲瓠子歌宣房後來紛紛建羣議¶
神禹逺矣誰其良黄流一石泥數斗歘忽風霾千里走¶
奔狂力障勢轉狂似止兒啼掩其口古之使者猶為民¶
以身捍水勇且仁今之使者志在名流移未復碑先成¶
張秋巳誇纉禹績苻離廟祀稱無敵君不見蜀之遺愛¶
<pb:KR4h0163_WYG_010-28a>¶
仰三犀今之鐡牛仆在隄¶
　　　題陳賢良祠¶
先生出處百世豪當宋仁廟登時髦裒然舉首紆恩袍¶
判州宰邑心煩勞力詆言利臣貪饕執政發怒遷貶遭¶
挂冠一笑甘遯逃身騎白牛戱江臯忍覩新法紛如毛¶
浮雲富貴曾足叨聲名同一廬山髙彼哉躁進者㴞㴞¶
景慕異代即薫陶吉蠲爼豆陳香醪馬則神兮輪則尻¶
既享八極從遊遨魄真蛻矣奚蓬蒿¶
<pb:KR4h0163_WYG_010-28b>¶
　　　贈楊志仁(并引/)¶
　　志仁故吏部侍郎惟新子先任山東憲副因河决曹¶
　　州興役浩繁上封事忤中貴左遷長沙同知余忝與¶
　　志仁幼曽同學今復晤於金陵感今懷昔情見乎詞¶
去國行囊一葉微敢言那問是還非潮來西澗舟横渡¶
月照故宫花滿衣往事只須浮白醉髙官或與汗青違¶
何能便逐鴟夷伴湖水煙蓑共釣磯¶
　　　題龍潭驛¶
<pb:KR4h0163_WYG_010-29a>¶
縈紆壊道瀉鴻湍惨澹輕雲翳逺巒馬渡溪橋松葉暗¶
人穿籬落槿花殘正愁暑氣肩輿晩忽轉江風驛路寒¶
十五年前尚通籍吾衰今去舊長安¶
　　　武塘竹枝詞¶
東風吹緑上垂楊十里朱樓是武塘前軰畫師零落盡¶
何人觧寫此風光¶
　　　春晝¶
春晝隂隂正養花東風溪岸弩芹芽秀州樓閣皆堪畫¶
<pb:KR4h0163_WYG_010-29b>¶
燕子飛飛覔舊家¶
　　　夏墓蕩(即夏/湖)¶
邨逺湖深愛此方有鱸即是季鷹鄉秋風入夣未能去¶
空使憂添白髪長¶
　劉秀才珪¶
　　珪字公端號蘭畹海鹽人成化初諸生¶
　　　題竹¶
空谷無人瘦影寒月明時見舞青鸞鷓鴣啼徹黄昬雨¶
<pb:KR4h0163_WYG_010-30a>¶
猶憶湘妃廟裏㸔¶
　包太守鼎¶
　　鼎字汝調嘉興人成化戊戌與弟鼐同舉進士授¶
　　兵部主事陞郎中出知池州府為政持大體性恬¶
　　退年未老乞休蒔花壘石以自適孫節孝俱為御¶
　　史¶
　　　題漁舟畫¶
逺山落日映漁蓑煙水㣲茫起浩歌記取扁舟好歸去¶
<pb:KR4h0163_WYG_010-30b>¶
晩來江上有風波¶
　　　初夏即事¶
滿堦槐影日遲遲簾捲南薫景最宜紅杏碧桃都過却¶
如今正是蜀葵時¶
　包知縣鼐¶
　　鼐字汝和鼎弟成化戊戌進士官知縣¶
　　　春日寫懐¶
日長吟罷獨憑闌撫景其如思渺漫歳月無情催髪變¶
<pb:KR4h0163_WYG_010-31a>¶
雲霄有路致身難鶯啼野樹東風早草緑閒堦暮雨寒¶
欲約舊時詩酒伴青山隨處且同㸔¶
　陳州同濟¶
　　濟字以舟號淡菴秀水人顥之子成化丁酉舉人¶
　　𢎞治間官鄭州同知¶
　　　飲徐孟時宅贈苕溪呉叔禮先生¶
蘭苕花發巳殘春短棹遙臨鴛水濱青眼君能憐座客¶
白頭我已愧山人盡誇詩興閒邉得自愛交情淡處真¶
<pb:KR4h0163_WYG_010-31b>¶
明日起堪分手去青雲無地可相親¶
　姜僉事學䕫¶
　　學䕫嘉善人成化辛丑進士¶
　　　白頭公¶
歳月堪嗟逐水流人生底處可歸休山禽野性無拘束¶
何事年來也白頭¶
　陳推官良¶
　　良字明遇號廷輔嘉興人成化辛丑進士官司李¶
<pb:KR4h0163_WYG_010-32a>¶
　　　赴京遇重陽作¶
薄暮江城艤短航孤懐牢落感重陽一尊綠酒愁邉醉¶
三徑黄花夢裏香客路計程紅日近慈闈翹首白雲長¶
遥憐兄弟登髙處獨立西風見鴈行¶
　朱靖安祚¶
　　祚字天錫號拙齋一號雲谷海鹽人成化丙午舉¶
　　人為尤溪令改靖安有拙齋雲谷集及海鹽志¶
　　　題任景南素軒¶
<pb:KR4h0163_WYG_010-32b>¶
海濵鶴髮翁樸類隠君子結搆傍林坰蕭然逺塵市軒¶
居固不華窗戸亦清唘虛净雪月宜淡薄琴書與閒驚¶
日似年靜覺心如水真居本自然矯飾徒為爾¶
　　　贈栖真觀道士蘇應𤣥¶
鈞天清都上帝庭紫微勾陳環太清倐來下界幻化城¶
龍車鶴馭隨鸞軿羽幢翠葆紛霓旌拱衞星斗驅風霆¶
威儀儼肅光晶熒有美鍊師懐至誠星冠霜簡霞衣頳¶
俯伏拜章朝玉京𤣥天嘉悦錫百朋國祚萬年黎庶寧¶
<pb:KR4h0163_WYG_010-33a>¶
四海奠安五穀登時暘時雨多休徴百户千門歌太平¶
　(附考觀在海鹽縣西北/五十步宋乾道二年建)¶
　徐布衣晟¶
　　晟字公允海鹽人與朱祚齊名大㕘王公衡延之¶
　　質漢雋數事稱為徐漢書著有燕石存稿¶
　　　二喬觀書圗¶
金屋銀屏日似年漫抽緗帙並酥肩盈盈秋水嬌相盼¶
不是當初女誡篇¶
<pb:KR4h0163_WYG_010-33b>¶
　馬太守輿¶
　　輿字文佩秀水人成化丁未進士湖廣漢陽太守¶
　　　輓項大司馬¶
山河正氣竟何其汗簡芳名千古垂足底蒺藜歸漢日¶
胸中介胄定秦時平沙碧草空殘壘古木黄鸝有舊祠¶
頭白書生雙劒在㕘從無地有餘悲¶
　朱左相綬¶
　　綬字文佩號西谷秀水人成化丁未進士授檢討¶
<pb:KR4h0163_WYG_010-34a>¶
　　侍岐王講讀王就邸閹宦専擅綬疏論之自是政¶
　　屬輔臣著為典尋遷楚藩左相轉晉藩王年耄世¶
　　子世孫俱薨有欲竊柄者幽王曾孫於别宫綬密¶
　　疏云有王曾孫在乃得封著有清溪草¶
　　　題畫¶
饑鴈相呼落暮田柔楊裊裊拂鳴舷晚来乗興疾歸去¶
衝破橫塘十里烟¶
　陳秀才鼎¶
<pb:KR4h0163_WYG_010-34b>¶
　　鼎字邦器號芸窗濟之子文學著有大竹集¶
　　　西巖為徐孟時賦¶
愛山不費買山貲寄迹烟霞趣自宜一逕苔香粘屐齒¶
半窗嵐氣濕琴絲松間枕簟知秋蚤竹裏簾櫳得月遲¶
他日宦成功業著毋忘泉石舊襟期¶
　姚序班旬¶
　　旬字用宣號可行綬之子太學生善楷書成化初¶
　　以冠帶舍人直仁夀殿冩書書成授鴻臚寺序班¶
<pb:KR4h0163_WYG_010-35a>¶
　　著有觀頤稿¶
　　　吳中還舟¶
宻雨梢林竹顛風約㟁花扁舟移北渚孤枕夢南華宿¶
靄迷髙嶺洪濤弄淺沙昬鐘僧寺逺春塢酒旗斜世路¶
紛如織吾生信有涯計程幾二百明發可還家¶
　　　秋夜¶
水檻平添一尺波前溪坐見沒殘荷晚来雨過聞絡緯¶
只有荳花棚上多¶
<pb:KR4h0163_WYG_010-35b>¶
　湯布衣文¶
　　文字公著號半邨嘉興人成𢎞間布衣其先有戍¶
　　營州者至是應勾補有司以文眇攝其弟質行文¶
　　曰家任長吾不當其艱而累吾弟遂偕質往授徒¶
　　京師資以娶乃歸其友愛如此博學善詩姚侍御¶
　　吕太常為倡和友晩好與方外交相傳遇仙人冷¶
　　啟敬授以黄白術年九十有七預為旌銘口占數¶
　　詩而卒有遺集蔵於家¶
<pb:KR4h0163_WYG_010-36a>¶
　　　秋日追次髙太史江居寫懐韻¶
生涯抱拙為詩竆十載行蔵半似翁翠濕苔痕堦面水¶
香生蘋末渡頭風催科吏去門方静問字船来酒不空¶
目斷天涯人更逺滿懐離思暮雲中¶
　　　中秋待月次包藎之韻¶
廣庭坐久月華寒露下蓮塘浥翠盤泛渚有人曾擊楫¶
登樓無客不慿闌笑談此夕成清賞歌舞當年憶舊歡¶
萬古一輪長自好浮生能得幾回㸔¶
<pb:KR4h0163_WYG_010-36b>¶
　徐通判春¶
　　春字孟時號西巖嘉興人成化間以貢授通判陳¶
　　濟父子俱有和徐孟時詩¶
　　　釣魚圗¶
去鳥沒長天疎林帶殘照為問江心人如何未収釣¶
　姚布衣翼¶
　　翼字廷輔號桂巖嘉善人綸之孫成化間人¶
　　　春夜曲¶
<pb:KR4h0163_WYG_010-37a>¶
金鴉無光蟾欲生十二小簾花影横銀缸火底玉蟲落¶
瑤笙曲裏青鸞鳴寳鴨灰紅水沈爇侍兒笑脱羅裙褶¶
鞦韆庭院静無人杜鵑枝上猶啼血¶
　　　遊胥山¶
伍員埋玉地千載閟煙霞草綠蔵殘碣泉香潄落花海¶
天歸老鶴林木怨嗁鴉飛屩凌髙頂愁雲入望賖¶
　　　九日登缾山¶
缾山髙頂即龍山九日登臨霄漢間雲掩夕陽孤鳥沒¶
<pb:KR4h0163_WYG_010-37b>¶
天連秋水一鷗閒詞賡白苧誇才贍帽挿黄花愧鬢班¶
諸子同逰況同道十千沽酒不須慳¶
　李訓導質¶
　　質字元粹號月澗成化間郡庠生以貢授訓導¶
　　　題鷺鷥荷葉扇¶
幾行玉立向彤庭環珮鏘鏘沐寵榮誰念滄洲有遺逸¶
敗荷殘照不勝情¶
　王省祭茂¶
<pb:KR4h0163_WYG_010-38a>¶
　　茂字廷槐號雲松省祭官里居未詳¶
　　　觀駕出¶
金輿遊幸出鑾坡仙仗追隨逐隊過復見湯仁三面網¶
重聞舜徳九功歌平原飛走来麟鳯宿衞森嚴駐甲戈¶
盡道此時承輦路寒威應得變陽和¶
　周同知澤¶
　　澤字天雨嘉善人好學有才思為文清婉詩不多¶
　　作成化癸卯解元𢎞治庚戌進士官贛州同知¶
<pb:KR4h0163_WYG_010-38b>¶
　　　弔梅道人墓¶
古墓稜嶒卧斷碑白楊髙樹呌寒鴟閒雲終日自来去¶
不見梅花老畫師¶
　　　慈節堂詩¶
抱孤泣對韓符篇綠窗破鏡不再圓母道婦道兩無愧¶
古人今人誰可肩夕陽照影寒竹倚凍雪滿面長松堅¶
我亦綵衣慈侍下援筆欲賦心茫然¶
　(附考嘉善浦潤妻/朱氏有慈節堂)¶
<pb:KR4h0163_WYG_010-39a>¶
　　　陳賢良祠¶
曉叱長鬚逺駕船白牛涇上弔先賢清風自喜傳碑記¶
寒食誰能掃墓田直節一時金石貴芳名千古日星懸¶
當時若使從公議不聴天津呌杜鵑¶
　宗教授昇¶
　　昇字景昭號介菴教授里居未詳¶
　　　恱清¶
自分平生不外求欲將身世學巢由中天月到孤窓夕¶
<pb:KR4h0163_WYG_010-39b>¶
六月水涵萬壑秋庭草不除周子宅采薇甘卧首陽丘¶
青雲回首多豪舉爭似林泉樂最優¶
　潘寔¶
　　寔字以誠平湖人¶
　　　凝翠軒¶
小洞幽深日到難蒼蒼烟景隔林㸔一簾晴翠四時雨¶
半榻凉隂六月寒清晝有時還下鶴碧雲無處不棲鸞¶
莫隨羣卉秋揺落留取青青䕶石壇¶
<pb:KR4h0163_WYG_010-40a>¶
　　　題王孤雲畫蜻蜓詩¶
不隨沙鳥度凉風欵欵孤飛過舊宫十里湖山依舊在¶
野蓮無主向誰紅¶
　范俊¶
　　俊字廷秀號菊鄰以下十七人邑里無考詩見英¶
　　華皆朱翰同時人也¶
　　　題明皇幸蜀圗¶
五王衾枕冷於氷日晏妖環睡不醒贏得愁雲迷劒閣¶
<pb:KR4h0163_WYG_010-40b>¶
空歌一曲雨淋鈴¶
　范睿¶
　　睿字致和號友蘭俊之弟¶
　　　夏日即事¶
晚凉無事愛閒行白苧衣單歩&KR1231;輕佇㸔一羣兒女戲¶
蜀葵花下捉蜻蜓¶
　陳佐¶
　　佐字邦贊號梅南¶
<pb:KR4h0163_WYG_010-41a>¶
　　　宫怨¶
幾回飛夢到昭陽夢斷依然隔渺茫起立蒼苔羅襪冷¶
玉堦昨夜有微霜¶
　陸阜¶
　　阜字文厚¶
　　　贈范鍊師¶
琳宫瀟灑勝蓬瀛此日重來感物情石徑雨餘蒼蘚合¶
洞門春盡白雲生坐臨淺水鷗相狎行傍空岩鶴自迎¶
<pb:KR4h0163_WYG_010-41b>¶
却羨步虛壇上月夜深猶弄紫簫聲¶
　胡奎¶
　　奎字文輝號質庵¶
　　　栁枝詞¶
綠楊掩映赤闌橋蘸水含煙著意嬌一自吳王歌舞散¶
東風誰更惜長條¶
　周瑾¶
　　瑾字汝成¶
<pb:KR4h0163_WYG_010-42a>¶
　　　感懐¶
紫燕營泥巢已成栁花入簾江雨清抱書卧病不出户¶
空好一春花滿城¶
　季璠¶
　　璠字廷用號櫟庵¶
　　　無題¶
綠紗窗薄怕朝東病骨難禁栁絮風幾日不來花下立¶
春光嗁盡鳥聲中¶
<pb:KR4h0163_WYG_010-42b>¶
　朱彰¶
　　彰字有常號琴軒¶
　　　賦得鳥啼人不見花落樹猶香¶
為有尋山癖行行入翠微逕深啼鳥緩風定落花稀濕¶
蘚香黏屐晴嵐暗上衣自然幽興愜吟賞暮忘歸¶
　　　暮秋偶成¶
老去逢秋鬢已霜石田茅屋半荒涼商聲一曲人誰聴¶
疎雨南山荳葉黄¶
<pb:KR4h0163_WYG_010-43a>¶
　朱善¶
　　善字師舜號淑齋¶
　　　送袁方伯舜舉之雲南¶
綵旌飛命出金臺綠鬢爭推天下才南國只今思召伯¶
甘棠一樹待君開¶
　馮騮¶
　　騮字宗徳號松雲¶
　　　虹月舟為張廷翰賦¶
<pb:KR4h0163_WYG_010-43b>¶
牙籖玉軸載書牀短棹夷猶一水長盡説江湖多樂事¶
風流不獨米元章¶
　顧瓊¶
　　瓊字文玉號惜隂¶
　　　髙彦顒思親堂¶
秋風隴樹悲聲切夜雨燈窗淚眼昏莫問他年三釜志¶
一間茆屋老江邨¶
　丁銖¶
<pb:KR4h0163_WYG_010-44a>¶
　　銖字謹衡號慕松¶
　　　水邨¶
欲避城南車馬喧幽懐日日傍江邨清風入竹斜分徑¶
新水浮花直到門豈為硯田知稼穡每從詩社醉雞豚¶
東風綠遍池塘草誰道相㸔是夢魂¶
　夏昇¶
　　昇字旭之¶
　　　送僧住開化寺¶
<pb:KR4h0163_WYG_010-44b>¶
浮雲去住本無踪又報談𤣥過九峯卓錫定臨湖上寺¶
散花初度講時鐘春臺窺食多馴鳥夜榻聴經有毒龍¶
愧我迷途尚淪落幾時蓮社得相從¶
　沈節¶
　　節字秉中號一閑¶
　　　送兄仲陽㑹試¶
疋馬蕭蕭上紫宸十年霄漢志應伸却憐明日重陽酒¶
沈醉西風少一人¶
<pb:KR4h0163_WYG_010-45a>¶
　郁能¶
　　能字良臣¶
　　　次陸文厚寫懐韻寄胡以貴¶
人生聚散若浮萍惆悵難為别後情旅館夜燈愁獨對¶
池塘春草夢難成九重霄漢心同在千里闗山月其明¶
莫向東風怨流落青袍端不悞儒生¶
　沈詠¶
　　　送姚僉憲之廣東¶
<pb:KR4h0163_WYG_010-45b>¶
路入三江仙棹逺雲開五嶺瘴烟微宦逰正是承平日¶
坐㸔蠻花落繡衣¶
　周軏¶
　　　題畫¶
白蓮社散夕陽収山掩重闗樹掩樓迢逓不辭行去逺¶
候歸人在碧溪頭¶
　石田生朱翰¶
　　翰字漢翔號石田生嘉興人成化間學究好吟詠¶
<pb:KR4h0163_WYG_010-46a>¶
　　工唐體嘗取洪永以来一郡諸家之詩詮次成集¶
　　附以已作曰檇李英華惜其捜羅不廣去取未當¶
　　至同時諸公鄙俚蕪穢亦多厠入集中然用心良¶
　　苦有功先哲為不可冺若無此刻則我郡成𢎞以¶
　　前皆作無字碑矣石倉等編都從此選錄予亦得¶
　　其什一之助云¶
　　　和靖觀梅圖¶
黄雲貼天天不髙萬里一色迷江郊朔風向晩吹不散¶
<pb:KR4h0163_WYG_010-46b>¶
紛紛變作瑤花飄瑤花飄飄寒氣重萬木槎牙盡僵凍¶
梅花何事得春先獨放寒香暗浮動孤山老翁何灑然¶
對此梅花經廿年等閒不肯入城去詩名往往人間傳¶
人間傳名名已好化去喜無封禪草當時朝士塟西湖¶
至今羞見孤山老¶
　　　賦得淮隂懐古送朱元魯¶
淮隂城郭枕江濵風景蕭條易惨神漂母溪前猶有路¶
假王祠下已無人空聞笛奏鄰家月誰復歌殘野水春¶
<pb:KR4h0163_WYG_010-47a>¶
君去若為重弔古且須沽酒薦青蘋¶
　　　桃源圗¶
流水溪頭路迢迢是去津毋將洞中事說與世間人¶
　　　送包山馬世用逰楚¶
鯉魚風急布帆輕酒盡離亭思不勝明月幾時經漢口¶
好山何處是巴陵擬勞鄉信憑秋鴈誰與篷窗坐夜燈¶
㑹悟未期滄海逺曲闌從此為君凭¶
　¶
<pb:KR4h0163_WYG_010-47b>¶
　¶
　¶
　¶
　¶
　¶
　¶
　¶
　檇李詩繫卷十¶
