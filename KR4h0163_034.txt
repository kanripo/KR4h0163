# -*- mode: mandoku-view; -*-
#+TITLE: 檇李詩繫
#+DATE: 2015-08-25 00:43:48.985353
#+PROPERTY: ID KR4h0163
#+PROPERTY: BASEEDITION WYG    
#+PROPERTY: JUAN 卷三十四
<pb:KR4h0163_WYG_034-1a>¶
欽定四庫全書¶
　檇李詩繫卷三十四¶
　　　　　　　　　　　　　平湖沈季友編¶
三國呉¶
　義姑陸鬱生¶
　　陸氏績之女生于鬱林名鬱生海鹽人年十三適¶
　　同郡張白白温弟也素有才名温因使蜀大帝恨¶
　　之以事幽温白亦坐廢謫死異郡鬱生嫁甫三月¶
<pb:KR4h0163_WYG_034-1b>¶
　　以苦節終姚信有表稱之曰鬱生少履貞特之行¶
　　幼立匪石之節婦禮未卒遭羅家禍抗聲昭節義¶
　　形于色冠盖交横誓而不許奉白姊妹&KR1361;𡾟之中¶
　　踏履水火志懷霜雪義心固于金石體信貫于神¶
　　明送終以禮邦士慕則臣聞昭徳以行顯行以爵¶
　　茍非名爵則勸善不嚴故士之有誄魯人志其勇¶
　　杞婦見書齊人哀其哭乞䝉聖朝褒以義姑之號¶
　　以厲兩髦之節則皇風穆暢士女改觀矣¶
<pb:KR4h0163_WYG_034-2a>¶
　　　呉趨行¶
繭滿盖重簾唯有逺相思藕葉清朝釧何見早還時¶
南齊¶
　賢娼蘓小小¶
　　小小一名簡簡名倡也居嘉興縣南死即葬此人¶
　　呼為賢娼巷墓旁有大井舊生雙桃宋紹興初衣¶
　　白以出人多畏之因鎮以塔後宋路分行天心法¶
　　以驅之遂不復見向傳小小居錢塘墓亦在錢塘¶
<pb:KR4h0163_WYG_034-2b>¶
　　然據唐人諸詩俱云在嘉興宋司馬槱才仲初在¶
　　洛下晝寢夢一美姝牽帷而歌曰妾本錢塘江上¶
　　住花落花開不管流年度燕子銜將春色去紗忩¶
　　㡬陣黄梅雨才仲愛其詞因詢曲名云是黄金縷¶
　　後五年才仲以子瞻薦為錢塘幙官為秦少章道¶
　　其事少章續其後詞云斜插犀梳雲半吐檀板輕¶
　　敲唱徹黄金縷夢斷綵雲無覓處夜凉明月生南¶
　　浦頃之復夢美姝迎笑曰夙願諧矣遂與同寢自¶
<pb:KR4h0163_WYG_034-3a>¶
　　是每夕必來不逾年才仲得疾而死死之日有見¶
　　才仲攜一麗人自湖上登舟云或曰宋有蘓小娟¶
　　亦名小小墓在錢塘槱事盖小娟也詳見七修類¶
　　稿¶
　　　西陵歌¶
妾乗油壁車郎騎青驄馬何處結同心西陵松柏下¶
宋¶
　女給事沈氏¶
<pb:KR4h0163_WYG_034-3b>¶
　　沈氏稗史彚編云秀州人聰慧能屬文少選入宫¶
　　為給事中孝宗嘗試六宫守宫論沈文最佳其發¶
　　端云甚矣秦之無道也宫豈必守哉上恱擢為第¶
　　一弟溥為貢士就試春官沈贈以詩時競傳誦之¶
　　其餘詩詞不多見或云為明孝廟時宫人未知¶
　　孰是¶
　　　贈弟¶
自少辭家侍禁闈人間天上兩依稀朝隨鳯輦趨青瑣¶
<pb:KR4h0163_WYG_034-4a>¶
夕捧鸞書入紫微銀燭燒殘空有涙玉釵敲斷竟無歸¶
年來望爾登金籍同補山龍上衮衣¶
　蔣廿二孺人¶
　　蔣十八居士與其妻廿二孺人皆海鹽人日誦大¶
　　乗經四十年同日更衣焚香書頌而終居士頌曰¶
　　這個幻身四大合成今日分散各歸其根諸幻既¶
　　滅灰飛煙絶如空中風猶碧天月既無障礙又能¶
　　皎潔一切永斷無復言說孺人頌録于左¶
<pb:KR4h0163_WYG_034-4b>¶
　　　頌語¶
看過蓮經萬四千平生香火有因緣西方自是吾歸路¶
風月同乗般若船¶
　法雲尼正覺¶
　　正覺海鹽人樞密郭三益之孫女適雲間葉氏早¶
　　寡誓節為尼居法雲菴能詩有一絶載邑史¶
　　　絶句¶
春朝湖上風兼雨世事如花落又開退省閉門真樂處¶
<pb:KR4h0163_WYG_034-5a>¶
閒雲終日去還來¶
　孫夫人¶
　　孫夫人秀州鄭文妻也文久寓行都孫多寄以閨¶
　　詞一時傳播酒樓妓館皆歌之¶
　　　詠雪¶
朱樓向晩簾開六花片片飛來無柰熏爐煙霧騰騰扶¶
上金釵¶
元¶
<pb:KR4h0163_WYG_034-5b>¶
　貞母禹淑靜¶
　　禹氏名淑靜字素靖呉守正妻居崇徳石門鎮元¶
　　季苖獠之亂亟與夫撡舟以遁苖及之叱淑靜止¶
　　淑靜度不免遂抱幼女投水死明日得尸僵立如¶
　　生藁葬其地守正入越亦死兵間遺孤徳昻無依¶
　　去金華山中為僧後渡錢塘省墓宋學士濓序以¶
　　送之稱其至孝有儒行㑹修元史徳昻入京以母¶
　　死事告于史氏遂得列傳歸廬母墓榜曰白雲先¶
<pb:KR4h0163_WYG_034-6a>¶
　　壠鎮人表為貞母阡徐一夔有記胡奎有詩云石¶
　　門山前箭如雨朝别良人暮為鬼石門山下百尺¶
　　泉一日身死名千年至今石門山下路烈婦人稱¶
　　禹家墓墓前斜日一僧歸即是當年十嵗兒又明¶
　　初徳祥法師詩云雙樹不單伐土中無怨根雙魚¶
　　得一網水中無怨魂石門水不㴱不著無義金石¶
　　門墳不髙凜乎三尺刀¶
　　　傷亂¶
<pb:KR4h0163_WYG_034-6b>¶
何處行避苖破船觸枯荇不如水底魚翻身入清冷¶
　芙蓉妓¶
　　嘉禾張司令亡其名富而好禮慕楊鐡崖名往迎¶
　　之鐵崖謂其不知書弗應司令乃延鮑恂為師受¶
　　業焉後迎鐵崖乃往席間以妓奉酒妓名芙蓉酒¶
　　名金盤露鐵崖題句妓即應聲答之鐵崖撫掌笑¶
　　曰妓能文其主可知矣辭去時司令出米滿載送¶
　　之云是鵠糧鐵崖素愛鵠不能却隨訪顧阿瑛召¶
<pb:KR4h0163_WYG_034-7a>¶
　　瑛之鄰人貧者分給之而去又楊至嘉禾貝廷臣¶
　　以書幣為乞呉越兩山亭志并選諸詞人題詠楊¶
　　即為命筆稿將就夜已過半俄門外有剥啄聲啟¶
　　視則皆嘉禾能詩者也率人人持金繒乞留選其¶
　　詩楊笑曰生平三尺法亦有時以情少借若詩文¶
　　則心欲借眼眼不從心未嘗敢欺當世遂運筆批¶
　　選止取鮑恂張翼顧文曄金炯四首謂諸人曰四¶
　　詩猶為彼善于此諸什尚須托胎耳然被選者無¶
<pb:KR4h0163_WYG_034-7b>¶
　　一人在諸人相目驚駭固乞寛假得與姓名至有¶
　　涕泣長跪者俱揮出門外閉闗藏燭曰風雅掃地¶
　　矣¶
　　　答楊鐵崖¶
芙蓉掌上金盤露(楊/)楊柳頭邊鐵笛風(妓/)¶
明¶
　宫正司女史黄婉¶
　　黄氏名婉嘉興永樂鄉人(後析/秀水)父永生婉有異徴¶
<pb:KR4h0163_WYG_034-8a>¶
　　幼敏慧通詩禮善文詞洪武中選入宫為宫正司¶
　　女史洪熙元年以年老奉敇放歸有司嵗給米帛¶
　　宣徳八年卒葬秀水列字圩楊家村有詩一帙皆¶
　　歸後所作嵗久蠧蝕不全可讀者僅十餘首載在¶
　　族譜故選録之¶
　　　孤松¶
孤松生幽磵落落蒼龍骨可憐托處卑掩抑干霄質蕭¶
艾在崇岡春風氣蓬勃不有嵗寒心寧似千年物¶
<pb:KR4h0163_WYG_034-8b>¶
　　　還家作¶
憶昔辭家四十霜嘗攜彤管侍昭陽㸃班夙負君恩重¶
退老還霑聖澤長弟妹相親真乍識庭幃何處更堪傷¶
宫妝白髮歸來女紫袖空餘惹御香¶
　　　遊仙詩二首¶
東皇夜宴水晶城玉樹瓊葩相映明鶴背坐看波底日¶
酒曛風細露華清¶
碧海芙蓉五色開仙娥分瓣列妝臺身同蝴蝶多遊遍¶
<pb:KR4h0163_WYG_034-9a>¶
不是南華夢裏來¶
　朱孺人妙端¶
　　妙端字靜菴詩緯又作令文字仲嫺海寧人永宣¶
　　問尚寶卿祚次女歸光澤學諭周濟後因海溢移¶
　　家海鹽故淑秀集及明詩粹明詩妙絶俱作海鹽¶
　　人年八十餘終閨閣著作之富無過靜菴者有詩¶
　　集十巻遺集五巻雜文史論五巻時稱為女中詩¶
　　豪以所配非偶每形諸吟詠嘗讀易安詞題云一¶
<pb:KR4h0163_WYG_034-9b>¶
　　代才華真可惜錯將閒恨寄新詩籬落見梅云可¶
　　憐不遇知音賞零落殘香對野人又某使君有一¶
　　青衣曰寒梅妻亡欲圖再娶青衣過靜菴泣訴靜¶
　　菴曰吾能止之因題一絶于扇令持視使君云一¶
　　夜西風滿地霜麤麤麻布勝無裳春來若覩桃花¶
　　面莫負寒梅舊日香使君感其意遂不復娶其詩¶
　　才致清贍聲調遒健平平舒寫自然嫻麗無愧名¶
　　媛矣¶
<pb:KR4h0163_WYG_034-10a>¶
　　　采蓮曲¶
五月薰風至輕舟出南浦不愛蓮花紅惟采蓮菂苦君¶
去不思家妾愁如亂麻紅顔易憔悴惆悵不如花¶
　　　讀鸚鵡賦作¶
誰云禰正平剛傲而慢侮載讀鸚鵡賦忠誠照千古清¶
音悲且和覊愁益凄楚阿瞞肆梟雄直視何足數黄祖¶
駑下材焉能與君伍玉碎真可嗟珠沉竟何補鳯鳥攬¶
徳輝賢人相時輔天地正昏䝉君禍良自取不見商山¶
<pb:KR4h0163_WYG_034-10b>¶
翁深藏避豺虎¶
　　　白門懷古¶
炎精已熄兵戈起漢苑青青草千里長安日晩歌布乎¶
金刀血染權臣死奉先本非王佐才忠言棄斥成嫌猜¶
區區豈是老瞞敵孤城坐守真堪哀白門已下身將戮¶
揺尾求生尚何欲座上應無大耳公鴟鴞又啄奸雄肉¶
扁舟我來事已非登臨懷古徒傷悲凄凉遺跡不可問¶
荒煙落日號狐狸¶
<pb:KR4h0163_WYG_034-11a>¶
　　　春睡詞¶
茸茸芳草含新緑露井夭桃錦雲簇石䦨干外早鶯啼¶
又喚春光到華屋綺忩花影揺玲瓏玉人夢破春溶溶¶
雲鬟半軃鳯釵滑枕痕一縷消輕紅香汗輕輕透衾溼¶
含情欲起嬌無力海棠庭院鳥聲和睡足東風一竿日¶
　　　從軍行¶
束髪從飛將長驅下玉闗秋霜明寶劔朔雪擁雕鞍曉¶
角邊城苦悲笳旅夢殘何時淨疆場歌吹入長安¶
<pb:KR4h0163_WYG_034-11b>¶
　　　平望舟中即事¶
獨坐篷&KR1141;下挑燈憶別離旋沽平望酒細詠魯公詩(唐/顔)¶
(魯公有登/平望橋詩)逺寺鐘聲動孤村月上遲含愁緘尺素慰我¶
北堂思¶
　　　客中偶成¶
異鄉久為客風雨阻歸程逺岸數峰碧孤舟一葉輕篷¶
忩殘燭在煙樹早鴉鳴坐待東方曙依稀見海城¶
　　　題明因尼寺陳後主所建¶
<pb:KR4h0163_WYG_034-12a>¶
六代興亡似擲梭空留尼寺傍山阿殘碑猶識金仙事¶
國破誰傳玉樹歌繞屋煙霞供笑語一龕燈火隔松蘿¶
由來陵谷皆遷變湖水依然自緑波¶
　　　題探梅圖¶
一笻秋老踏蒼苔為有南枝遶徑開小磵風輕歌影瘦¶
孤山雲暮冷香來尋詩曽共巡簷笑問酒還同步月迴¶
今日重過㡬惆悵翠禽啼處獨徘徊¶
　　　金陵懷古¶
<pb:KR4h0163_WYG_034-12b>¶
石城風起浪聲齊六代興亡動客思呉苑落花啼杜宇¶
宋臺荒草走狐狸殘香猶染胭脂井遺恨空傳璧月詞¶
誰道鍾山佳氣歇真龍又見起鍾離¶
　　　呉山懷古¶
萬里中原戰血腥宋家南渡若為情忠臣有志清沙漠¶
庸主無心復汴京北塞春風啼蜀魄西湖夜月照瑶箏¶
百年興廢空陳迹回首呉山落照明¶
　　　春雨¶
<pb:KR4h0163_WYG_034-13a>¶
溼雲漠漠雨如絲花滿西園蝶未知金屋曉寒鶯語澀¶
畫樓春晩燕歸遲宫桃有恨啼紅淚煙柳多情歛翠眉¶
檀板金尊久寥落孤城愁聴角聲悲¶
　　　湖曲¶
湖光山色映柴扉茅屋疎籬客到稀閒摘松花釀春酒¶
旋裁荷葉製秋衣紅分夜火明書屋緑漲晴波没釣磯¶
惟有溪頭雙白鳥朝朝相對亦忘機¶
　　　夜坐¶
<pb:KR4h0163_WYG_034-13b>¶
呉蠶初出悄無眠數盡更籌覺暮寒柳色弄隂春已暝¶
角聲吹月夜將闌金爐火冷沉煙細羅幌風生蠟炬殘¶
獨坐空庭望銀漢碧天如水露溥溥¶
　　　采蓮曲¶
采蓮復采蓮水深清見藕欲折紅芳枝緑刺傷儂手¶
　　　惜春¶
挂樹遊絲旖旎撲簾飛絮輕狂杜宇喚將春去小桃落¶
盡紅香¶
<pb:KR4h0163_WYG_034-14a>¶
　　　柳枝詞¶
樓外春風吹柳枝枝頭新月鬭蛾眉緑隂留待昏鴉宿¶
莫折長條贈别離¶
　　　吹簫士女¶
侍寢昭陽下直回紅蕉花底獨徘徊鳯簫偷得棃園譜¶
閒向深宫奏落梅¶
　　　遊仙詞¶
洞天春暖碧桃芳瑶草金芝滿路香吹徹玉簫天似水¶
<pb:KR4h0163_WYG_034-14b>¶
笑騎黄鶴過扶桑¶
　　　長信宫詞¶
長信深沉天路遥玉階凉露溼宫袍不辭團扇輕抛擲¶
雙燕俄驚别舊巢¶
　　　虞姬¶
力盡重瞳霸氣消楚歌聲裏恨迢迢貞魂化作原頭草¶
不逐東風入漢郊¶
　　　竹枝詞二首¶
<pb:KR4h0163_WYG_034-15a>¶
西子湖頭賣酒家春風揺蕩酒旗斜行人沽酒唱歌去¶
踏碎滿隄山杏花¶
横塘秋老藕花殘兩兩呉姬蕩槳還驚起鴛鴦不成浴¶
翩翩飛過白蘋灘¶
　　　病中作¶
夜剔寒燈夢不成擁衾危坐到三更不知何處吹羌笛¶
落盡梅花月滿城¶
　　　秋日見蝶¶
<pb:KR4h0163_WYG_034-15b>¶
江空木落雁聲悲霜染丹楓百草萎蝴蝶不知身是夢¶
又隨秋色上寒枝¶
　　　閨怨¶
啼鳥驚回曉夢醒起來無力倚銀屏蛾眉未得張郎畫¶
羞見東風柳眼青¶
　　　春蠶¶
桃花落盡日初長陌上雨晴桑葉黄拜罷三姑祭蠶室¶
漸籠温火暖蠶房¶
<pb:KR4h0163_WYG_034-16a>¶
　　　染甲¶
金盤和露搗晴霞紅透纎纎玉筍芽翠袖籠香理瑶瑟¶
緑隂新綻海棠花¶
　虞節婦嫄¶
　　虞氏名嫄海鹽人孝亷勲姪女也幼通文藝年十¶
　　六歸董湄兩月湄暴死嫄哀慟欲絶歎曰我不從¶
　　官人死得復見官人如生者庶長瞑乎乃自述其¶
　　夫狀貎募工刻畫而自雕繪之既成大哭曰官人¶
<pb:KR4h0163_WYG_034-16b>¶
　　今果如生矣具酒炙饗之寢興盥櫛裘葛更襲無¶
　　異生人久而有靈顙忽蔌蔌出汗兩袖時舉湄父¶
　　以為怪投之火嫄遂鬱悒而死許雲村為之立傳¶
　　有詠物絶句十餘首¶
　　　詠菊¶
移種春苖愛䕶周柴桑無主為誰秋寒芳甘抱枯枝萎¶
羞墜飄風逐水流¶
　　　詠竹¶
<pb:KR4h0163_WYG_034-17a>¶
自矢貞心古井泉清寒徹骨自堪憐相看嵗暮青青色¶
歴盡氷霜戴一天¶
　彭夫人淑慧¶
　　彭氏名淑慧嘉興人比部輅之女大理沈𤣥華繼¶
　　室¶
　　　秋閨迴文¶
秋江度雁逺鳴孤景寂霜天曉宿烏愁舊戀深時憶妾¶
別新傷劇日思夫樓憑攬鬢羞凝翠鏡舞窺人怯㸃朱¶
<pb:KR4h0163_WYG_034-17b>¶
浮靄盼殘淒想結修睽信羽落闗榆¶
　王烈婦月妝¶
　　月妝海鹽向升妻早寡矢節姑欲以從子為後月¶
　　妝泣曰吾死今其時矣遂自縊嘉靖戊戌嵗也¶
　　　絶句二首¶
孤燈一盞照空房四壁蛩聲欲斷腸休怨凄凉眼前事¶
自燒前世斷頭香¶
平生節孝兩無成遺笑人間作話名寄語湘君賢姊妹¶
<pb:KR4h0163_WYG_034-18a>¶
東風回首莫闗情¶
　曹氏¶
　　曹氏平湖人適諸生陸大礽夫赴省試病革寄夫¶
　　一絶而卒沈懋孝為立傳¶
　　　寄夫¶
金風吹散碧天雲雞骨支牀體似焚夢想呉山無限恨¶
對人含淚惜劉蕡¶
　張烈女¶
<pb:KR4h0163_WYG_034-18b>¶
　　張氏嘉隆間秀水張組女居常與女伴好稱述古¶
　　烈女節孝事年十四許字同邑諸生劉伯春春少¶
　　負才名未娶卒女聞變號泣截髪誓不更適自為¶
　　詩哭之足不踰閫口不茹葷三年服闋即絶食旬¶
　　日死時年二十舅姑迎柩合葬焉¶
　　　哭夫¶
妾身未識良人面良人何事先云亡想應胸有五車史¶
地下召作修文郎妾欲從君即殉死垂白舅姑猶在堂¶
<pb:KR4h0163_WYG_034-19a>¶
小叔呱呱方五月伶仃襁褓殊可傷妾本儒家寒素女¶
感君一聘守綱常妾身不比雲間月三五團團未㡬缺¶
妾身不比天上星永夜明明旦垂滅南山有石雖云堅¶
鎚鑿相攻遽殘囓長江有水固云直百里之外路回折¶
千秋萬古無改移此情此義何休歇妾非矯性以干譽¶
身心自矢無淄湼終期叔兮三嵗强妾當一死來君傍¶
　陸聖姬¶
　　聖姬字文鸞嘉興陸太守女適周槩鬱鬱不得志¶
<pb:KR4h0163_WYG_034-19b>¶
　　有詩集王端淑謂其詩景色疎快氣味清芬名列¶
　　十六名姬宜矣¶
　　　和人山居¶
石徑苔封客到稀林深白日掩柴扉攀蘿飲澗猿常出¶
認嶼盤雲鶴欲歸竹裏泉聲喧藥碓簾間嵐氣溼荷衣¶
杖藜徐步尋詩去一路春風入翠微¶
　　　新秋¶
乍宜凉思袖襟中雲物窺人似不同逺岫著煙矜夕翠¶
<pb:KR4h0163_WYG_034-20a>¶
倦荷摧露脱秋紅稍將蕭索添文致漸益凄其與病容¶
忽憶夜來山月上一聲絡緯出花叢¶
　　　西樓梧月¶
緑野堂西百尺樓梧桐揺月一天秋夜深獨坐清如許¶
空翠滿身凉月流¶
　桑貞白¶
　　貞白字月姝嘉興人隆萬間布衣周履靖繼室纂¶
　　組之外留心典籍先後倡和數百餘首刪繁擷精¶
<pb:KR4h0163_WYG_034-20b>¶
　　得十之一二題曰月窗詩稿茅鹿門序之閫範淑¶
　　懿撫前兒如已出有一女適程之逺初婚旬日程¶
　　以宿疾死女盡屏服用哀哭勿休守制終焉崇禎¶
　　間有司聞其事于朝立坊旌表有女若此寧非母¶
　　徳所致乎王端淑曰人謂襄陽詩如清溪白石疎¶
　　柳幽蕉清矣未免于薄嗟乎襄陽之厚人未知也¶
　　讀月姝詩當自得之¶
　　　春雨¶
<pb:KR4h0163_WYG_034-21a>¶
三月風光好渾銷一雨中苔生延座碧花落隔簾紅啼¶
鳥枝頭澀遊蜂葉底空應知春夢斷鍼線總無功¶
　　　采桑¶
四月桑郊緑貧家蠶事忙一筐芳草露兩袖落花香¶
　　　山居¶
山居寂寂俗塵稀石徑雲封晝掩扉摘蕨拂煙攜鍤去¶
採芝帶月杖藜歸疎花傍檻紅侵榻流水臨門緑遶磯¶
風景幽閒堪入畫半林晴旭翠嵐微¶
<pb:KR4h0163_WYG_034-21b>¶
　　　春夜¶
更䦨獨坐斷啼鴉起凭䦨杆望斗斜好句忽成情思洽¶
梅花和月上窗紗¶
　　　春繡¶
一番風雨動春寒庭畔棃花已半殘燕語隔簾人寂寂¶
金盤滌手繡青鸞¶
　五雲仙女謝彩¶
　　彩字五雲秀水人謝彬吾女相傳為璇妃三女臨¶
<pb:KR4h0163_WYG_034-22a>¶
　　凡年十四柔肌纎質不勝綺羅豔冶之態目為神¶
　　人適雲間丁七郎未㡬尸解而去丁後亦不知所¶
　　終詩緯云讀五雲傳至羣仙夜集侑觴髙歌使人¶
　　有凌雲之想十二美人之稱惟五雲幻甚¶
　　　遊仙¶
香風吹下蕊珠宫路遇巴園對奕翁笑問先生何處去¶
楸枰移在玉蓮峰¶
　　　贈丁生¶
<pb:KR4h0163_WYG_034-22b>¶
三生一笑舊姻盟石畔桃花月下笙惆悵滄桑經㡬變¶
于今纔了昔年情¶
　　　煙雨樓¶
春風遲我一登樓紅染夭桃緑未稠百里練光煙細襯¶
四圍曉色雨初收漁歌每自蘆中起畫舫還從雲外遊¶
我欲騎鯨從此去須知直北是瀛洲¶
　　　瑶簪擊玉缶歌¶
金烏既墜漏箭頻城頭月挂銀粼粼流光照我四座賓¶
<pb:KR4h0163_WYG_034-23a>¶
贈我以酒歌陽春憶昔瑶臺㑹羣真雲璈玉磬俱列陳¶
既諷丹籙復清論天花四散縈我身于此一別淪海濱¶
宿縁未斷旋謫塵厄滿二九始締姻桃花繞洞空白雲¶
白鶴怨我未返輪靈臺鬱結思未伸庸知鸞馭俄相親¶
際此良夜逢故人留連莫惜傾玉樽須㬰展我眉上顰¶
從此碧落與清津時修尺一通雁鱗何當解縛重作鄰¶
淡掃蛾眉朝紫宸¶
　沈恭人紉蘭¶
<pb:KR4h0163_WYG_034-23b>¶
　　紉蘭字閒靚秀水大㕘黄承昊室封恭人著有效¶
　　顰耡隠賓廬諸稿時閨秀工近體者比比閒靚獨¶
　　喜作古詩不為平熟之調七言亦彷彿温李彤管¶
　　之盛萃于一門如桐城之方呉江之葉華亭之張¶
　　檇李之黄皆近代所希有也王端淑曰恭人賦性¶
　　精敏才藝冠世女紅中饋間如振䝉發落惜未見¶
　　其全集未免有湘蘭楚橘之悲¶
　　　褉日懷黄皆令却寄¶
<pb:KR4h0163_WYG_034-24a>¶
麗日念古集樂事競水嬉緬思清川上士女介新禔秉¶
蕳散芳沼踏青膩紅縭洛陽油花卜開元撲蝶戲蘭亭¶
聚昔賢文士掞華辭昻首雲中錦恵我曲水詩¶
　　　春草篇¶
錦褥襴雲繡天地瑶田鋪月迷花魅倚偎香魂展寸心¶
翠鎖紅閨怨女思驪山漳水青無情結風鞶舞空英英¶
冶遊欵襪私香氣沙畔鴛鴦接紫莖旖旎輕揚媚蜂蝶¶
膩滑纎腰開笑靨鬭芳偷贈小鬟竒輸却斜眸揉碧葉¶
<pb:KR4h0163_WYG_034-24b>¶
露流荆圃曉銜珠荒煙連雨通楚巫長亭助柳悲離別¶
閱盡年年恨始枯¶
　　　次外君寄懐¶
懶性或成癖偏愁往返頻牛衣思舊淚馬首恨羈身故¶
國梅舒萼江干柳報春畫樓今夜月同照别離人¶
　　　予自已巳春從宦時仲姒陸夫人以小&KR1566;不得¶
　　　　靣别及予歸自中州又再秋矣聞姒又抱疴¶
　　　　賦此代面(仲姒所居/有夢蓮堂)¶
<pb:KR4h0163_WYG_034-25a>¶
㡬年萍絮屬他鄉豈羡維藩向洛陽纔到故園憐姊妹¶
又添新淚溼衣裳庭前梧葉經秋老夢裏蓮花隔院香¶
别況不堪常閉閣碧山風雨自淒涼¶
　　　歸途風雪¶
寒雨瀟瀟掩暮扉長途客裏怯單衣無端燕子磯頭夢¶
繚繞隨君到處飛¶
　　　早春憶外¶
映日初花隔檻明春風嬝嬝透寒輕傷心怕聴枝頭鳥¶
<pb:KR4h0163_WYG_034-25b>¶
莫向王孫歸路鳴¶
　　　悼柔卿遺扇¶
物在人亡空自悲淚痕時共落花垂泉臺若有回峰雁¶
寄我衷腸知不知¶
　　　悼葉瑶期¶
姊妹才髙各不羣餘音獨惜小蠻裠一償詩債遊仙去¶
紫府瑶臺鎖碧雲¶
幽魂清韻亦生寒彷彿芳姿夢裏看庭際月明人寂寂¶
<pb:KR4h0163_WYG_034-26a>¶
宛然吟詠在闌干¶
　　　題寒山文夫人畫菊¶
問竒十載繫相思白露懷人又此時陶令有情君有筆¶
共分秋色在東籬¶
　黄淑徳¶
　　淑徳字柔卿秀水人葵陽先生幼女適屠氏早寡¶
　　有遺集一巻按邑志淑徳太學正憲女適文學屠¶
　　耀孫早寡遂奉竺乾之教卒年不滿四十著遺芳¶
<pb:KR4h0163_WYG_034-26b>¶
　　草¶
　　　秋懷¶
寂莫不禁秋淒淒獨倚樓露凝砧欲動風冷扇初收征¶
雁驚殘夢吟蛩引暮愁多情忩外月斜影到牀頭¶
　　　詠雪¶
同雲密密四山圍凜冽寒風撼竹扉萬樹有花蜂不採¶
三山無路客行稀窗間夜坐衣嫌薄爐到更深火自微¶
惟有煙波江上月漁翁猶帶滿蓑歸¶
<pb:KR4h0163_WYG_034-27a>¶
　　　秋暮寄懐孟畹¶
孤館蕭條落葉紅故人遥隔水雲東追思往事渾如夢¶
轉覺豪華總是空徑草亂垂猶帶露庭花漸老不禁風¶
愁懷縷縷憑誰訴閒倚䦨干數斷鴻¶
　　　七夕¶
鵲駕成橋事有無年年今夕㑹星娥時人莫訝經年隔¶
猶勝人間長别多¶
　沈鳯華¶
<pb:KR4h0163_WYG_034-27b>¶
　　鳯華秀水人修撰自邠女未嫁卒¶
　　　暮春悼先太史¶
寂莫當年歌舞臺把杯人去漫徘徊可憐荒却三條徑¶
爛漫春花只自開¶
　項孺人蘭貞¶
　　蘭貞字孟畹秀水太學黄卯錫之室著有裁雲草¶
　　月露吟寒山陸卿子為序其詩最工寫景清婉有¶
　　致臨没書一詩與卯錫訣别曰吾于塵世它無所¶
<pb:KR4h0163_WYG_034-28a>¶
　　戀惟雲露小詩得附名閨秀後足矣如幽人心賞¶
　　間翛然弄秋月晩風吹月上孤鳥帶雲還檻外繁¶
　　花隨意茂夢中芳草傍愁生野鶴閒雲身外伴落¶
　　霞飛鶩景中禪惟有秋風解人意故吹魂夢到君¶
　　旁為語王孫須努力閨中應不悔封侯俱集中警¶
　　句也武林徐野君曰三呉閨秀自陸卿子徐小淑¶
　　而外不得不以此事推君王端淑曰夫人玉碎珠¶
　　沉猶惜詩之不傳豈蛾眉凡質乎風凄月淡鳥怨¶
<pb:KR4h0163_WYG_034-28b>¶
　　花愁中無三寸枯毫徒為七尺土木矣選其諸詩¶
　　音節清潔居然名手¶
　　　揚州野泊¶
長林日暮行人少淮揚古渡聞啼鳥閒雲來去數峰青¶
極浦寒煙浮樹杪岸闊潮平一雁過木蘭舟蕩採蓮歌¶
荒邨漁火半明滅新月如鈎映薜蘿忽聞野寺疎鐘動¶
蘆葦簌簌江風送徘徊枕上意如何城笳吹起江南夢¶
　　　聞雁¶
<pb:KR4h0163_WYG_034-29a>¶
明月照蒼苔横空一雁來影翻飛葉墮聲帶晩風迴塞¶
外征人思閨中少婦哀坐憐砧杵急嘹唳又相催¶
　　　過天竺¶
嵐氣侵衣袂輕風拂鬢鬟徑深芳草合林靜落花殷人¶
集煙中寺僧歸樹杪山﨑嶇探勝槩贏得此身閒¶
　　　移居別舊舍¶
十載相依處今宵忍别離小窗明月夜深院畫眉時去¶
去愁無路行行步較遲庭梅解人意落盡最繁枝¶
<pb:KR4h0163_WYG_034-29b>¶
　　　憶懿卿佩瑱兩姑闗中¶
秋半梧桐葉漸殘函闗西去路漫漫同懸明月三千里¶
獨倚西風十二䦨庭際有花零玉露天涯極目候青鸞¶
遥思此夕深閨侣空憶江南夢到難¶
　　　秋宫怨¶
鵲鏡慵開塵霧䝉笙歌遥度粉牆東瑶堦夜散梧桐雨¶
紫禁秋髙荷芰風鳯輦不來花闇淡羊車何處月朦朧¶
此生難識君王面玉腕年年繫守宫¶
<pb:KR4h0163_WYG_034-30a>¶
　　　題秋江送别便面¶
送別空江上凉風滿客舟離情同岸柳揺落不勝秋¶
　　　答趙夫人寄慰¶
乍得山中信挑燈憶昔期别來空有句强半悼亡詩¶
　　　春盡¶
片片紅英落盡萋萋芳草欲迷暖風忽送春去深院無¶
人鳥啼¶
　　　南歸贈別兩姑侍二尊人在闗中¶
<pb:KR4h0163_WYG_034-30b>¶
東風吹雁各分飛柳色青青戀夕暉此去影娥池上月¶
照人千里一帆歸¶
　　　送周夫人歸松陵¶
目送飛鴻無那愁西風颯颯水悠悠可憐垂柳多揺落¶
難向秋江挽去舟¶
　　　詠梅¶
氷玉孤清世外姿娟娟新月上疎枝無情短笛休輕弄¶
未是春風㸃額時¶
<pb:KR4h0163_WYG_034-31a>¶
　　　柳枝詞¶
緑樹隂㴱映酒旗欲牽春色上髙枝年年為惜行人別¶
折盡東風總不知¶
　　　采蓮曲¶
新栽白苧泛清溪一棹煙波香霧迷競摘荷花憐並蒂¶
横塘歌罷月痕低¶
　　　㑹稽女子題三詩于驛亭寫其哀恨予已兩次¶
　　　　其韻為和因復賦此悼之¶
<pb:KR4h0163_WYG_034-31b>¶
朦朧斜月淡雲封不寐愁聞夜半鐘綵筆漫傳心上事¶
淚痕多處墨痕濃¶
　　　遲凝秀姊不至¶
風吹細雨溼窗紗寶鴨香消一縷斜薄暮酒䦨人不到¶
一枝春信負梅花¶
　沈靜專¶
　　靜專字曼君呉江詞隠先生幼女適嘉興呉文學¶
　　昌運早寡著有適適草一巻蔥蒨鬱蔚居然風雅¶
<pb:KR4h0163_WYG_034-32a>¶
　　其字句局法非閨中人所知¶
　　　鴛湖春日送別女伴之武林¶
樹合雲隂欲問鳩可能喚雨阻行舟紅翻詞影花因痩¶
緑剪情絲柳亦愁無計慰留鴛水夢有懷難寄虎林遊¶
春風吹斷長天月殘緒應飛暮嶺頭¶
　　　女伴隨任逺行懷念不寘得書至因賦¶
片香紅燼雨疑晴燕子分波紫羽輕空有淡煙扶晩照¶
豈堪落月入離情將殘春影憐梅信欲醒秋痕寫笛聲¶
<pb:KR4h0163_WYG_034-32b>¶
最是夢回難放下何期青鳥破愁城¶
　　　竹枝詞¶
妾住横塘小有天數株楊柳緑於煙深池淺池俱種藕¶
要使郎君多見蓮¶
　　　芙蓉¶
紫煙吹斷緑萍稀霧捲輕綃寒月圍圖出冶容香欲起¶
彩鸞中夜洛川歸¶
　　　夜泛¶
<pb:KR4h0163_WYG_034-33a>¶
水光蒼淡暮江風生怕鳴榔起睡鴻分得芙蓉霜袂冷¶
一天煙靄月明中¶
　黄徳貞¶
　　徳貞字月輝嘉興文學孫曽楠室少工詩賦與歸¶
　　素英輩為詞壇主持共輯名閨詩選二女蘭媛蕙¶
　　媛俱能文子渭璜亦名下士著有氷玉雪椒避葉¶
　　蕉夢諸稿劈蓮詞鼓吹所選止悼亡一律¶
　　　芙蓉石(在杭州南闗署/中為陸主政賦)¶
<pb:KR4h0163_WYG_034-33b>¶
鬱林曽詫翠玲瓏𣙜署光凝拄笏雄半壁煙嵐矜玉立¶
一簾香雨罥花叢筠依夕影寒生碧苔掩秋稜色印紅¶
自是珠宫分蕊出堅貞應與使君同¶
　　　悼亡¶
隂雲慘淡月無光鐵骨寒飛六月霜秋水倒流驚化石¶
溪煙不動怨鳴螿緱山鶴馭空迴首巫峽猿聲總斷腸¶
薤露疾摧庭畔草悲風吹夢到池塘¶
　　　新秋坐月次皆令韻¶
<pb:KR4h0163_WYG_034-34a>¶
夜靜鳴蛩到處聞碧天如洗絶纎雲忽飄一葉添愁思¶
獨坐閒庭每憶君¶
　　　學繡灣¶
行人猶是説西施歌舞當年刺繡遲香骨只今何處所¶
雲迷荒草曉風吹¶
　屠&KR0581;佩¶
　　&KR0581;佩字瑶芳徳貞子婦文學孫渭璜室著有咽露¶
　　吟鈿奩遺詠其小詞情思婉約不譲乃姑¶
<pb:KR4h0163_WYG_034-34b>¶
　　　觀沈氏諸姬演劇¶
棃園喜見屬紅妝三五娉婷出洞房檀口鶯聲歌細細¶
柳枝蝶態舞將將冠簪雅步㕘軍度粉墨塗顔傖父行¶
底事酒䦨人未散月明照徹錦雲裳¶
　徐範¶
　　範字儀靜號玉卿嘉興徐海門之女海門善書範¶
　　童而習之又工畫梅蘭家貧日夜洴澼絖以給食¶
　　齊眉唱詠以終稿曰紅餘沈夫人紉蘭梓而傳之¶
<pb:KR4h0163_WYG_034-35a>¶
　　　夜讀效顰集¶
篝火暗石壁披衿啟寒牖一讀一呌絶滿紙墮星斗何¶
來覆瓿物呵咤百靈走每爾出一義曽未古今剖或粲¶
如秋花亭亭露光厚含情未得采寒鮮忽脱手或皎如¶
春泉泠泠應岡阜回風蕩微瀾能使飲者夀或竒如人¶
面百變不窮有嬉怒生反掌恒情尠定守或淡如輕容¶
弱體不勝負塵香夜初煖顒顒絮小婦七步與八义知¶
君未肯後如君古所稀且飲杯中酒¶
<pb:KR4h0163_WYG_034-35b>¶
　　　秋海棠¶
力薄違春夏花閑草露中有誰憐夜雨無奈泣寒蟲冷¶
骨先庭晩秋魂滿地紅自知根蔕弱不敢怨飄風¶
　　　金陵¶
虎抱龍闗氣未消鍾陵葱鬱正干霄秋風鐵騎悲三國¶
夜雨歌魂怨六朝燕子磯邊雲自起鷄籠山畔鳥空謡¶
隔江玉樹聲何杳惟有沙頭晩落潮¶
　　　雁字¶
<pb:KR4h0163_WYG_034-36a>¶
弔月書空氣自豪墨池頴出似寒濤至文傳處原無本¶
好字書成不在毫豈逐渚禽栖斷岸每隨飛雪過衡臯¶
江南粱稻村村有何事年年往復勞¶
　　　夏閨¶
緑楊影裏坐啼鴉蕙草纔香月又斜閒對小忩無一事¶
戲拈餘墨寫蘭花¶
　　　落花¶
風雨憂春盡蜂聲見所思明年花發處只在此空枝¶
<pb:KR4h0163_WYG_034-36b>¶
　周蘭秀¶
　　蘭秀字淑英一作弱英呉江周應懿女孫平湖孫¶
　　愚公之室也其母沈媛著聲香奩淑英秉其家學¶
　　雅善吟詠王端淑稱其出口妍冷自非凡品有粲¶
　　花遺稿未刻其死也愚公有悼内四詩見前¶
　　　春日乍浦舟中作¶
芳草重重緑遶坡遊情澹逺欲如何無端紈扇因風墮¶
是處桃花映水多榜女自依煙渚笑林鶯初到客樽歌¶
<pb:KR4h0163_WYG_034-37a>¶
山光為共春光醉歸櫂沿溪一逶迤¶
　　　和外君帳中梅影¶
一縷春忩淡淡光疎梅清影落寒牀生綃半幅留飛白¶
焦墨一枝吹冷香邀月對人孤作癖須花念我笑空忙¶
那堪夢與羅浮逺曉色臨池並照妝¶
　　　鴛湖煮茶亭相傳坡公三過遺址尚存¶
習習風清乞士家十年三過鬭名茶夕翻珠月分鷗浪¶
春試縹甖泛乳花賸見亭荒猶浦溆却疑人在此蒹葭¶
<pb:KR4h0163_WYG_034-37b>¶
兹湖一借眉山重品第堪從陸羽誇¶
　　　題松陵楊夫人墨繡¶
擘積春工鬭豔忙那知子墨寸絲藏六朝金粉刪鴛譜¶
百疊煙雲落繡牀手浣露香翻紫脱縷飄湘素冷𤣥霜¶
君家頴握珍如許蘇蕙恒嫌錦字長¶
　　　詠雙蘭¶
雙蕊怯霜殘孤窗惜曉寒祇應圖並蒂留照落輕紈¶
　　　春日寫竹寄姊沈夫人¶
<pb:KR4h0163_WYG_034-38a>¶
新籜初舒雨後枝碧含香破淡相宜為君寫出疎欄影¶
一片寒光照墨池¶
　　　曉起¶
曉風疎柳挂樓西霧合秋忩半欲迷衾冷不堪重索夢¶
黄鸝飛向隔花啼¶
　　　輓詩五首(有序/)¶
　古人云今古駛同拍球榮名迅譬石火影徂心在未¶
　若文章之無窮我姨葉宛君夫人及昭齊瓊章兩姊¶
<pb:KR4h0163_WYG_034-38b>¶
　氏風情秀月洛誦成河雖紫玉飛煙睠佳人之不再¶
　而瓊枝照案憐逝魄之猶香聊托遥思綴兹數絶敢¶
　謂平章有當庶匪淚至無端爾¶
三生石上指空彈讀罷楞嚴靜裏觀塵土何堪埋玉樹¶
棃花小閣又春寒¶
十詠探梅䕶徑苔柔情端不為春來琴亡誰譜江南弄¶
空使疎香度夜臺¶
柳絮因風淡逺空海棠照夜霧溟濛莫愁强字盧家婦¶
<pb:KR4h0163_WYG_034-39a>¶
閉影棃花香雪中¶
悵情瓊蕊弄春氷寒悄軒忩日數憑百結迴腸魂縹緲¶
充箱漫貴剡溪藤¶
十七齡來聚沫餘芙蓉城冷待爰居臂文朱縷他年識¶
袛恐天都署掌書¶
　沈瑶華¶
　　瑶華進士項鼎鉉妻秀水人鳯華妹¶
　　　詠庭前牽牛花¶
<pb:KR4h0163_WYG_034-39b>¶
望逺雲凝袖妝餘黛散鈿縹囊承曉露翠蓋拂秋煙嚮¶
慕非葵比凋零在槿先才供少頃玩空廢日髙眠¶
　　　遊仙詩¶
虚皇宫闕九層臺瑶草琪花位置栽三十六雙朱色鳯¶
徊翔對待玉妃來¶
　沈翠華¶
　　翠華文學屠懋和妻嘉興人瑶華妹¶
　　　逰仙詩二首¶
<pb:KR4h0163_WYG_034-40a>¶
蓮瓣相傳大士舟輕紅淡緑遶江流只今跳出汚泥窟¶
碧浪三山汗漫遊¶
閬苑仙桃初熟釀丹札金書宣共賞飛瓊萼緑並鸞馳¶
三十六峰天籟響¶
　山大家錢婉¶
　　婉山萬春妻嘉興人¶
　　　采蓮¶
雨餘風爽試輕羅薄暮蘭舟采芰荷看去自憐顔色好¶
<pb:KR4h0163_WYG_034-40b>¶
摘來猶覺苦心多¶
　　　冬日即事¶
遥看春色逺坐待晩霞生擁被風憐鬢開忩雪滿城梅¶
花將有信桐葉轉無聲但寫嵗寒句相思寄逺行¶
　徐月英¶
　　月英嘉興名妓¶
　　　送人¶
惆悵人間萬事違兩人同去一人歸生憎平望亭前水¶
<pb:KR4h0163_WYG_034-41a>¶
忍照鴛鴦相背飛¶
　青峩居士姚氏¶
　　姚氏號青峩居士嘉興范應宫室人扶牀誦書博¶
　　通羣籍二十六而卒有玉鴛閣遺稿屠隆為序王¶
　　端淑曰青峩詩骨寒思窅氣清意冷下筆獨別¶
　　　春閨¶
芳杜傷心碧空庭花雨飄鳥銜幽夢去柳綰别魂遥青¶
被藏金鴨紅樓冷玉簫不闗離思苦金粉為誰銷¶
<pb:KR4h0163_WYG_034-41b>¶
　　　即事二首¶
晩煙翠出草亭斜曲曲㴱村小築家㡬㸃病鷗眠夜月¶
半牀殘雪照棃花¶
簾捲輕寒春帳空夢殘芳草雨摧風隔忩陣陣聲偏急¶
狼籍庭前一夜紅¶
　　　題夢寄¶
半牀蝴蝶迷春思一枕離魂逐恨飛密帳重幃闗不住¶
月斜樓上伴君歸¶
<pb:KR4h0163_WYG_034-42a>¶
　　　溪屋¶
數椽竹屋傍溪沙隔斷煙雲人迹賖漫看前汀浸寒月¶
蛩聲淒老白蘋花¶
　黄少女雙蕙¶
　　雙蕙字柔嘉㕘政黄承昊仲女母閒靚雅善吟詠¶
　　柔嘉髫年禪悦絶意家室嘗誦經聞鳥聲有詩云¶
　　迦陵可解西來意又報人間夢不長年十六而卒¶
　　㕘政從妹淑徳字柔卿猶子茂仲婦項孟畹皆有¶
<pb:KR4h0163_WYG_034-42b>¶
　　集傳世彤管之盛萃于一門近代所未有也有閨¶
　　禪剰詠王端淑曰柔嘉詩質淡無求工意而下筆¶
　　獨潔淫哇豔曲中得此如古琴三弄¶
　　　家嚴忤璫被放南歸¶
雲外蒼茫苦問津乍驚鄉夢轉思蓴㡬番抗疏惟憂國¶
半老歸田始作民解綬已深泉石願全生何戀宰官身¶
風前楊柳依然緑誰訊孤舟野水濱¶
　　　北上因伯兄抱病復回旬日以志悲喜¶
<pb:KR4h0163_WYG_034-43a>¶
柳色河橋更㡬春驚心南北苦迷津維摩病室重相見¶
疑是天涯夢裏身¶
　　　和㑹稽女子¶
憔悴天涯問阿誰若為多露獨含悲空憐子夜孤亭淚¶
盡作霜楓帶雨垂¶
　伎人薛素¶
　　素字素素又字素卿呉人萬厯中金陵妓能詩工¶
　　畫花鳥人物畫大士白描尤勝善彈走馬以女俠¶
<pb:KR4h0163_WYG_034-43b>¶
　　自命置彈于小婢額上彈去而婢不知廣陵陸弼¶
　　觀素素挾彈歌云酒酣請為挾彈戲結束單衣聊¶
　　一試微纒紅袖袒半鞲側度雲鬟引雙臂侍兒拈¶
　　丸著髪端迴身中之丸並墜言遲更疾却應手欲¶
　　發未停偏有致自此江湖俠少年皆慕稱薛五矣¶
　　少遊燕中與五陵年少挾彈出郊連騎遨遊觀者¶
　　如堵為李征蠻所嬖其畫像傳入蠻峒酉陽彭宣¶
　　慰深慕好之呉人馮生自詭能致素素費金錢無¶
<pb:KR4h0163_WYG_034-44a>¶
　　算久之語不售宣尉怒羈留峒中十餘年乃遣北¶
　　里名姬至于傾動蠻夷古所希有也與海内諸名¶
　　士交嗣遊吾郡中年長齋禮佛數嫁皆不終沈孝¶
　　亷徳符納之譚梁生作詩嘲沈云祗知好女意娉¶
　　婷誰别麻姑老少形伎倆指尖成狡獪翻堪搔癢¶
　　在丹青晩歸呉下富家翁為房老以死¶
　　　别蔡幼嶷¶
記得相逢二月春桃花如錦草如裀黄鸝兩兩音載好¶
<pb:KR4h0163_WYG_034-44b>¶
楊柳絲絲綰住人千金不惜重然諾意氣慷慨欣所托¶
比翼鳥兮連理枝私語丁嚀莫教錯那堪風雨妬芳菲¶
太息春光得㡬時自是鴛鴦驚夢斷翻成一段别離悲¶
羅衫紅溼啼痕透可憐酒醒愁依舊須知何處更思君¶
月明人靜黄昏後¶
　　　謝王徵君百谷叙詩¶
一篇勞見贈字字挾煙雲藝圃應無我詞壇獨有君偶¶
曽吟拙句何竟辱雄文爭似山隂客鵞羣報右軍¶
<pb:KR4h0163_WYG_034-45a>¶
　　　秋日同友飲秦淮舟中¶
二水龍光遶三山王氣連舟浮桃葉渡客醉菊花天玉¶
管隨歌扇金釵墮舞筵幸皆同調者不減挾飛仙¶
　　　寄友¶
别路三千里離情十二時詩成憑寄與一字一相思¶
　　　飲呉太學伯載齋中¶
楊柳簾櫳緑䕃多黄鸝庭院午風和共憐酒似秦淮水¶
痛飲愁聴玉樹歌¶
<pb:KR4h0163_WYG_034-45b>¶
　　　畫蘭¶
空谷佳人絶世姿翠羅為帶玉為肌獨憐錯雜蕭蕭草¶
一段幽香祗自知¶
　　　畫蘭竹題贈蘇時欽¶
翠竹幽蘭入畫雙清芬勁節伴閒忩知君已得峩眉秀¶
我亦前身在錦江¶
　　　雨夜¶
江城漏轉夜迢迢誰共青尊伴寂寥挑盡銀燈不成寐¶
<pb:KR4h0163_WYG_034-46a>¶
半簾風雨嚮芭蕉¶
　伎人周文¶
　　文字綺生呉門良家女流落為嘉興妓所得遂為¶
　　嘉興人聰敏有殊色能詩善小楷與姚士粦楊瑞¶
　　枝交好檇李縉紳好文墨者每召綺生即席分韻¶
　　以為風流勝事綺生微辭多所譏評有押池韻用¶
　　習家池者綺生笑曰無乃太逺乎諸公拂衣而起¶
　　綺生嘗有詩曰掃眉才子多相忌未敢人前説校¶
<pb:KR4h0163_WYG_034-46b>¶
　　書蓋自傷也新安王太古詞塲老宿見綺生詩擊¶
　　節曰薛洪度劉采春今再見矣李本寧流寓廣陵¶
　　與陸無從顧所建結淮南社太古攜綺生詩詫諸¶
　　公曰吾能致綺生入淮南以張吾軍諸公大喜相¶
　　與買舟具裝各賦四絶句以祖其行太古比及呉¶
　　門松陵一元氏者已負之而趨矣綺生既屬身養¶
　　卒敝衣毁容重自摧廢晨夕炷香于佛前祈死不¶
　　復為詩時作小詞寓意一元氏以五七言迴環讀¶
<pb:KR4h0163_WYG_034-47a>¶
　　之迄不得句綺生乃開顔一笑也嘗有句云侍兒¶
　　不解春愁報道杏花零落知者咸傷之後歸沈同¶
　　和沈素不好文色衰見棄遂杜門茹素以終沈千¶
　　秋寄綺生詩有空餘屐齒斜陽裏記得春心楊柳¶
　　邉王端淑謂綺生有文心而無慧眼失身瑣類悔¶
　　何及哉¶
　　　遊韜光菴與沈千秋分韻¶
轉徑白雲近回風清磬殘霜花欺客眼江雁怯秋翰片¶
<pb:KR4h0163_WYG_034-47b>¶
石泉聲細千峰日影寒煙深鳥不語歸路已漫漫¶
　　　夏日和友人見贈并謝蘭膏名酒¶
題徧碧苔箋吟殘緑水篇流霞穿樹出明月隔溪懸乍¶
聴聲聲笛還逢汎汎船琴心誰共識山水自相憐¶
　　　渡口¶
一水如斯逝滔滔不便休橋分南北岸樹繫去來舟竹¶
粉饞烏啄花房倦蝶留況多漁父引予亦漫從遊¶
　　　答華南子¶
<pb:KR4h0163_WYG_034-48a>¶
老大羞顔鏡多君寄逺詩素椷開豓玉上苑折新枝三¶
月孤村雨十年滄海思自來焚筆硯何以謝相知¶
　　　過呉門懷舊¶
香殘帶緩不勝愁又見蕭條一片秋身到故鄉翻是客¶
心隨明月許同舟數聲新雁凌江下㡬㸃寒鴉逐水流¶
遮莫生平多少恨閒吟欹枕更悠悠¶
　　　送人¶
愁人數行淚不許秋風吹吹入長江裏江流無盡時¶
<pb:KR4h0163_WYG_034-48b>¶
　　　口占¶
金炊玉饌滿行厨不惜傾囊向酒壚忽漫相逢便相許¶
比來専畏霍家奴¶
　　　為訥齋贈歌者玉蘭¶
娥娥紅粉惜春樓座客能銷徹夜愁不是新聲名擅早¶
如何偏解唱凉州¶
　　　同屠庚朏董遐周駱天游游武林西山得厨字¶
偕遊玉勒紫騮駒雲白山青去路迂不借僧寮炊午頓¶
<pb:KR4h0163_WYG_034-49a>¶
竹煙一片繞行厨¶
　項隠君珮¶
　　珮字吹聆秀水人文學呉巨手内子能書擅畫喜¶
　　讀書工詩本以貴族令淑國破家亡與其君子偕¶
　　隠荒村諷詠自若誠可謂安貧樂遯白首相莊者¶
　　著有藕花樓集一巻雪灘陳太史盟為序未刻王¶
　　端淑曰鴛水為人文藪吹聆具賢淑之姿聰敏之¶
　　質為詩髙老不減三唐¶
<pb:KR4h0163_WYG_034-49b>¶
　　　朗雲堂家集次孔彰兄韻¶
詩壇此夕並賢宗彤管風微亦我容月轉簾櫳排雁序¶
雲深庭砌䕶芝茸本無金谷繁華慕祗似蘭亭少長逢¶
檢㸃溪藤兼石墨老兄雙袖未龍鍾¶
　　　雪後贈鍾姊姚夫人¶
太傅門風舊所思新歡得繫蔦蘿絲(夫人弟真逺才士/也有女許字易兒)¶
女嬃不詈申椒賦道藴原嫺若栁詩寶髻雲光青鳯羽¶
羅衫花様碧桃枝野漁未漉山南酒白雪遥觴女導師¶
<pb:KR4h0163_WYG_034-50a>¶
　　　題外居卍齋¶
葺齋遴製雅名卍較蕭殊秋水盈盈碧幽欄曲曲朱影¶
分金粟字光引日南珠觀世悲同佛閑家慶有儒菲葑¶
從説項牛斗式躔呉薤篆新題額螺文舊湧膜當軒宜¶
獨寤側席儼雙趺憂國逾簪組談空異苾芻牀塵琴靜¶
拭庭草鶴歸扶解畫襄陽孟曾師安定胡何賓言自牖¶
有婦學撡觚管叶飛隨鳯絲深隠鑒蛛窮安君子固疾¶
禱衆生無室是維摩幻顔非子夏臞六忩隨便應一榻¶
<pb:KR4h0163_WYG_034-50b>¶
懶輕敷經緯㕘前謝風流擁大蘓聨吟單作甫合燭耦¶
猶吾啟幕明星爛翺翔弋曉鳬¶
　　　送外¶
已識風塵苦經春又別離釣船迎水去無處不牽絲¶
　　　閲午夢堂返生香集追賦¶
霏霏玉影未全虚照眼分明白鹿車夢到不堪重夢處¶
淒風吹滅舊遺書¶
返生香爇返生時莫倚青蛾認舊眉絶世才華消不得¶
<pb:KR4h0163_WYG_034-51a>¶
自應長揖作男兒¶
　歸隠君淑芬¶
　　淑芬字素英嘉興人文學髙陽繼室夫婦偕隠初¶
　　居花村晩遷香溪有雲和閣集崇禎間嘗與秋涇¶
　　黄月輝徳貞呉門申蘭芳蕙共輯名閨詩百花詞¶
　　歸自為序兼工書畫然筆墨珍惜購之不多得也¶
　　　村居除夕¶
爆竹荒村少蕭條四壁虚幕連殘日捲春向早梅舒蓬¶
<pb:KR4h0163_WYG_034-51b>¶
鬢來朝整愁心此夜除屠蘓相對飲守嵗只繙書¶
　　　早秋懐外君遊武林¶
一葉飄金井鳴蛩怨早秋徘徊閒對月寂寞自登樓嬾¶
看雙星㑹端居萬籟幽無眠難入夢何以慰離愁¶
　　　題陸右黄徐夫人畫¶
茅屋疎籬近水開前峰疊疊樹如苔雖然有路通樵採¶
截斷煙雲未許來¶
　　　詠喚嬌娘次申蘭芳韻¶
<pb:KR4h0163_WYG_034-52a>¶
隠隠聲傳綺閣中何愁巧畫繡難工休猜仙珮凌風度¶
且數青蚨換綵毧¶
　申賢媛蕙¶
　　蕙字蘭芳呉門申文定公曾孫女適秀水沈廷植¶
　　草書法孫過庭詩蒼老不作閨閣中語有縫雲閣¶
　　集與淑芳齊名世稱二雲閣詩草云¶
　　　秋日宴别金陵葉夫人¶
昔別虎丘下今逢鴛水前停橈黄葉浦把盞白雲天去¶
<pb:KR4h0163_WYG_034-52b>¶
路恰千里看山剛半年天涯戀知已各為檢詩篇¶
　　　林屋洞¶
龍洞雲封處千山路半迷常年人不到終日鳥空啼石¶
泐蒼苔䕶瀑懸晴雪低有懷探玉簡一傍隔凡栖¶
　　　秋日登屏山¶
樹密影重重秋聲萬壑同不知山上月剛到竹林東¶
　　　出郭¶
出郭尋春日未斜行來溪畔兩三家枯藤半束疎籬外¶
<pb:KR4h0163_WYG_034-53a>¶
一路寒梅未放花¶
　　　春睡¶
深院迴廊鎻綠楊閨中午睡夢初長只嫌春懶慵鍼線¶
燕落香泥汚繡牀¶
　　　楊柳詞¶
楊柳青青燕子遲曉風初月挂相思欲添鏡裏新蛾様¶
揀得樓東第一枝¶
　　　題畫¶
<pb:KR4h0163_WYG_034-53b>¶
結廬斜傍白雲中萬壑濤聲松際通林外有人知問渡¶
深山不盡晩來風¶
　長春姐¶
　　長春姐嘉興人黄氏婢寒山陸夫人嘗以詩贈之¶
　　云剪破楚山雲繪作芙蓉履有時渡湘江片片隨¶
　　流水著有惜春記事¶
　　　曉妝作¶
漫學呉姬作淡妝枕痕未減夜來香花簪碧玉扶雲髻¶
<pb:KR4h0163_WYG_034-54a>¶
妬殺尋常姊妹行¶
　　　和㑹稽女子驛亭二絶¶
弱質何堪馬上塵失身誰復更憐身傷心不作還家夢¶
孤負江南一夜春¶
情緒紛紛訴向誰昔時脂粉盡成悲青燈此夕憐孤影¶
何事天涯不淚垂¶
　伎人呉綺¶
　　綺字繡君嘉興妓與孝亷朱治&KR0832;甚暱崇禎末朱¶
<pb:KR4h0163_WYG_034-54b>¶
　　棄其妻而娶之從宦東粤不知所終¶
　　　自題蘭石¶
清影留紈素疎香隠石苔風微無所著濃淡有由來¶
　　　冬日畫蘭便面¶
幽意隨有得呵凍聊寫生真堪紉作佩霜霰不勝情¶
　伎人徐翿¶
　　翿字雪翾嘉興妓人女小字阿佛性慧能詩隨母¶
　　遷呉江盛澤遂著聲青樓間每同當湖武原諸公¶
<pb:KR4h0163_WYG_034-55a>¶
　　遊然心厭穠華常與一士有所約不果因作秋怨¶
　　詩後歸貴介周某周卒祝髪為尼¶
　　　秋怨五首(有引/)¶
　　獨處善懷凉秋易怨兼以病骨支離而永好中絶彤管¶
　　在御聊代蘐蘓以寫幽憂云爾非敢擬盤中作也¶
自許恩情百嵗同那堪棄置任秋風開簾見月還羞月¶
似笑齊紈笥篋中¶
露華㸃砌舞衣單人在空房怯倚闌記得與歡相傍處¶
<pb:KR4h0163_WYG_034-55b>¶
夜來風雨不知寒¶
枕接離痕兩自知空牀無語只疑癡鸚歌不量伊人逺¶
只管忩前喚畫眉¶
錦簟孤棲燈灺青薰籠斜倚漏三更西風欲破人愁寂¶
吹入芭蕉作雨聲¶
蕭瑟還同落葉蟬輸他吸露飽風煙乍𢬵身試相思味¶
檢㸃腰肢足可憐¶
　姜月上¶
<pb:KR4h0163_WYG_034-56a>¶
　　月上烏程比部潘湛妾嘉興人¶
　　　贈黄給諫夫人¶
楓落呉江一葉輕自憐踪迹任浮萍殷勤記取池邊柳¶
曽入東風眼倍青¶
　　　懷黄夫人(時夫人/赴閩)¶
雁字雲飛竚逺思思君惟日誦君詩梅花我自江南寄¶
望到香籠新荔枝¶
　鴛湖女郎¶
<pb:KR4h0163_WYG_034-56b>¶
　　女郎不知何許人見草堂詩餘王端淑曰情詞兼¶
　　到開口媚利使人吁絶¶
　　　鴛鴦湖竹枝¶
鴛鴦湖上浪生花煙雨樓頭月吐華此夜與君溪上别¶
夢隨水月到君家¶
　寓鴛湖女子¶
　　女子楚人明季隨父宦白門南都失守父殁於任¶
　　有母黨宦浙欲徃依焉同母舟過嘉興遇中表某¶
<pb:KR4h0163_WYG_034-57a>¶
　　生亦避亂寓此一枝暫憩生亦才貎俱優女私與¶
　　訂盟未五月而郡城復破生隨軍北行勢不能還¶
　　寄詩通問女子得詩感和隨病而亡念女初未字¶
　　與改節不同卒至死不貳與守貞何異其偶存四¶
　　詠亦非白頭吟胡笳拍比時逢兵燹遷徙無常亦¶
　　恐墮家聲秘勿敢語故鮮有知之者竟陵江楚望¶
　　為女之至戚出詩以示人并述其由有霅溪䒶放¶
　　翁者梓之以傳¶
<pb:KR4h0163_WYG_034-57b>¶
　　　和某生詩四首¶
文士非無行其如薄命何今空思化石昔悔不投梭紅¶
葉詩猶在青春日易過自憐憔悴甚懶復畫雙蛾¶
多病腰肢瘦年來減㡬分奩餘螺子黛箱疊石榴裠悞¶
解江妃佩羞迴織錦文屢憎春夢惡相見尚慇勤¶
追憶從前事空閨漫自評君何曽薄倖妾愧負多情書¶
寄人千里燈挑夜五更别留衣帶字磨滅不分明¶
踐盟原不易況值世情涼自分姻縁短空嗟嵗月長簫¶
<pb:KR4h0163_WYG_034-58a>¶
聲孤彩鳯燕語傲雕梁共訝癡兒女無端涕滿眶¶
　¶
　¶
　¶
　¶
　¶
　¶
　¶
<pb:KR4h0163_WYG_034-58b>¶
　¶
　¶
　¶
　¶
　¶
　¶
　¶
　檇李詩繫巻三十四¶
