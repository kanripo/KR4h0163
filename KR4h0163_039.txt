# -*- mode: mandoku-view; -*-
#+TITLE: 檇李詩繫
#+DATE: 2015-08-25 00:43:49.098903
#+PROPERTY: ID KR4h0163
#+PROPERTY: BASEEDITION WYG    
#+PROPERTY: JUAN 卷三十九
<pb:KR4h0163_WYG_039-1a>¶
欽定四庫全書¶
　檇李詩繫卷三十九¶
　　　　　　　　　　　　　平湖沈季友編¶
明¶
　寧獻王朱權(太祖第/十六子)¶
　　　送御史戈定逺歸覲¶
柏臺御史久思親泗水津頭望白雲幾處别情春晚路¶
隔年小夢夜歸人嘉禾海上青山冷萱草堂前白髪新¶
<pb:KR4h0163_WYG_039-1b>¶
此日天心應可鑒由来孝子是忠臣¶
　(附考定逺字尚武平湖人永樂/間御史工古文辭立朝有風節)¶
　漢王朱髙煦(太宗第/二子)¶
　　　懐仙歌賜周元初¶
我懐蓬島之仙人驂駕朱鳳騎紫麟瑶池清宴接談笑¶
誤落塵寰經幾春青童昨夜傳書至中有琅函洞章字¶
洞口桃花似舊時門外孤松發新翠椷書欲報碧雲逺¶
薜葉女蘿若正眼方平倘㑹蔡經家為報扶桑水清淺¶
<pb:KR4h0163_WYG_039-2a>¶
　　　洞天秋望賜周元初¶
蓬莱宫闕涵清秋羽客臨風閒倚樓海天一碧湛杯水¶
塵埃九野分中州雲裏仙歸鳴佩玉紫鳳琪園自栖宿¶
遥瞻西極半林青知是瑶池桃未熟¶
　劉基(字伯温青田人洪/武時封誠意伯)¶
　　　栁橋漁唱¶
春風淡淡兮湖水波栁垂橋兮青煙滿莎扣予舷兮發¶
長歌靡白蘋兮亂鴐鵞我前有蛟兮我後有鼉予往予¶
<pb:KR4h0163_WYG_039-2b>¶
還兮吁予奈何彼湖有波兮此橋有栁我維我舟兮聊¶
以搔我首唱歌以遨兮哀莫予偶有籜在罾兮有沙在¶
罶逝者滔滔兮羌不可久緑頻兮菲菲落花兮㸃衣江¶
無津兮海無涯嗚呼寂寥兮吾誰與歸¶
　(附考栁橋在郡城東八里白蓮寺旁俗名常豐橋元季/劉基嘗館於此作漁唱詩楊鐵崖題其卷云渭水莊灘)¶
　(此周漢第一流漁父也而未聞漁唱江上丈人誦滄/浪曲已落第二義矧乂滛其欵乃以為韶鈞乎欵乃)¶
　(淫而漁德始哀矣直鈎来歸天下不以為釣貪披表/終往天下不以為釣亷圖栁橋者為我問之其来歸)¶
　(為渭水乎将終/往為荘灘乎)¶
<pb:KR4h0163_WYG_039-3a>¶
　　　秋夜聴冷協律彈琴分韻得夜字¶
秋清衆籟寂華月耿遥夜玉琴奏瑶席逸響發髙榭微¶
微風入林稍稍泉出罅閃閃黄鳥春嘒嘒𤣥蟬夏幽憂¶
北鄷語赫怒西楚吒初疑廣寒府和鑾起仙駕忽驚龍¶
騰霄雷電劈太華凄凉漢宫女萬里異國嫁逍遥商山¶
老芝歌意閒暇斯須變暄凉要妙奪造化終焉返淳朴¶
瑚璉在繅藉鄭衛失其淫秦儀失其詐虎狼失其攫烏¶
鳶失其嚇太音信希聲餘美甘如蔗持此滌塵心永與¶
<pb:KR4h0163_WYG_039-3b>¶
筝笛謝¶
　　　泉石歌為啓敬賦¶
君不見吳山削成三百尺上有流泉發蒼石冷卿以之¶
調七絃龍吟太隂風動天初聞滑滑響林莽峭若𤣥霄¶
鬼神語冷然穿崖達幽谷竿籟颼颼振喬木永懐帝子¶
来瀟湘瑶環瓊珮千鳴璫女夷鼓歌交甫舞月上九疑¶
啼鳳凰還思媧皇補穹碧排抉銀河通積石咸池㵼浪¶
入重溟玉井氷澌相戛擊三門既鑿龍池髙三十六鱗¶
<pb:KR4h0163_WYG_039-4a>¶
騰夜濤豊隆咆哮震威怒鯨魚犍尾驚蒲牢倐然神怪¶
歸寂寞殷殷餘音在寥廓鯨人淵客起相顧江白山青¶
烟漠漠伯牙骨朽今幾年叔夜廣陵無續絃絶倫之藝¶
不常有得心應手非人傳憶昔識子時西州正繁華筝¶
笛沸晨暮兠離漫矜誇子獨徜徉泉石裏長日松隂净¶
書几取琴為我彈一曲似掬滄浪洗塵耳否徃泰来逢¶
聖明有虞制作超莖英和聲協律子能事罔俾䕫摯專¶
其名¶
<pb:KR4h0163_WYG_039-4b>¶
　　　鶴林行¶
鶴林道士軒轅徒以飈為輪雷為輿開山養鶴作騏驥¶
上下二儀周六虚雛成洗髄扶桑窟縞練羽衣鏐鐵骨¶
聲飄碧落玉清揚影拂太微雲滅没永夜月明風滿林¶
竹柏戛擊笙簫音云是旌陽許縣令躡屩佩劒来相尋¶
靡蓱西枝揺倒景借去林問兩丹頂伐蛟北海奠𤣥冥¶
斬蜃南訛封浪井上窮列缺旁九圍却過度朔山中歸¶
歸来贈我桃樹枝朱衣赤郭手所持令我鞭龍扶虓虎¶
<pb:KR4h0163_WYG_039-5a>¶
攝縛臊魃如奴虜授我堯時松子訣轉睛出電嘘成雨¶
鍾山秀色連冶城百花繞屋風泠泠焚香獨坐誦真誥¶
墜露㸃滴流華星土伯駿奔從號令鶴鳴聞天空谷應¶
寥陽寳殿歌步虚河漢當窓囘斗柄嗟予哀朽雜病攻¶
盈顛素髪吹秋蓬空餘硬骨如痩鶴因子致意浮丘公¶
　　　水西寺東樓曉起聞鶯¶
日上髙城栁影齊風軒臨水看鶯啼初来木杪鳴相應¶
稍入花間聴却迷芳草自深勾踐國行人猶隔禦兒溪¶
<pb:KR4h0163_WYG_039-5b>¶
思家每恨無輕翼可對鶯花不憯悽¶
　宋濓(字景濓金華人/洪武時官學士)¶
　　濮川八景詩¶
　　　福善翠冷¶
太古烟霞錯繡楹拍天蒼翠纈虚明擘開千佛無文印¶
不似空題雁塔名¶
　　　翔雲髙眺¶
凌虚不用跨青牛拄杖為龍任去留極目山川知已在¶
<pb:KR4h0163_WYG_039-6a>¶
乾坤冷落片雲浮¶
　　　桩樓旭照¶
曉雲一帶舞衣輕脱體風流最惜卿莫道古人心不見¶
半簾春色露傾城¶
　　　梅涇花午¶
踏穿清淺水雲奔皜日當空雪滿邨可笑羅浮山上客¶
一枝明月醉黄昏¶
　　　荷陂晚風¶
<pb:KR4h0163_WYG_039-6b>¶
潑翻鷗鳥夢驚飛細捲波痕滴翠衣落日半竿花未睡¶
采蓮人逐釣船歸¶
　　　化壇楓映¶
霜花零落暮秋寒一醉西風樹葉丹却恠楓人留不住¶
滿溪月色老夫看¶
　　　幽湖月滿¶
蒼旻不挂一帆絲兩岸漁歌月上遲看破嬋娟全面目¶
菱花無語笑馮夷¶
<pb:KR4h0163_WYG_039-7a>¶
　　　西院纒霞¶
夕陽倒挿暮雲沉碎剪胭脂結翠林絶壁丹書人不識¶
柴門深峭聴歸禽¶
　(附考濮院鎮古檇李地也在崇德今入桐鄉宋建炎/間濮氏搆屋開街因名居民多以織絹為生宋景濓)¶
　(嘗居此取八景繪圖賦詩有福善寺元皇慶中建翔/雲觀元至正中建樓曰西施粧樓橋曰粧橋并胭脂)¶
　(滙百丈河洗碗池梅花涇諸勝浄土庵古化壇宋宣/和間創幽湖相傳西施泛此范蠡塢洗足灘在焉)¶
　髙啓(字季廸姑蘇人洪武/時官侍郎有缶嗚集)¶
　　　蕭鍊師鷹窠頂丹房¶
<pb:KR4h0163_WYG_039-7b>¶
人間不可住混濁同腐腥一落三十年塵夢無由醒稍¶
聞方士説恍惚通仙靈羡門與偓佺相期餌芝苓自顧¶
真病鶴秋風墮疎翎碧海不得渡烟霧愁冥冥師從天¶
姥来身佩豁落經不邀五利寵深棲鍊神形東觀鷹窠¶
峰中天挿孤青其下吐浴日其髙罣飛星昔有學道侣¶
井臼遺巖扄愛兹絶俗地遂爾留軒&KR0008;太鼎生紫烟丹¶
成衛天丁金谷坐可脱騎龍駕風霆積水浮方壺東望¶
類㸃萍紫臺白玉榜中有真人庭飛㳺願從師徃讀新¶
<pb:KR4h0163_WYG_039-8a>¶
宫銘¶
　(附考山在海鹽縣南三十里又名南陽山前臨澉湖/後枕大海有九曲涇獅頭岩合掌石有庵曰雲岫山)¶
　(頂十月一日觀日/月並出謂之合朔)¶
　　　顧榮廟¶
軍師吳國秀機神夙超朗弱冠逰洛師已蒙南金賞﨑¶
嶇諸王幕沉湎務遵養中罹廣陵艱計服非誠枉風雲¶
一揮扇義旅臻同響事成恥言勲飄然理歸鞅晉社始¶
東遷羣賢悉収奨道謁真感㑹矯翼丹霄上德聞一代¶
<pb:KR4h0163_WYG_039-8b>¶
稱跡冺千齡徃時屯乏良佐英謨益堪想墳祠托荒郊¶
蕭條並榛莽蕘童侵雨隧淫巫闖塵幌大夫過停轅式¶
瞻為含愴衣冠復故貌筵几陳新享寡劣忝鄉人因歌¶
表遐仰¶
　(附考廟在長洲之東/與我郡界其旁有墓)¶
　　　余既為彦兼記春草堂士大夫多賦詩歌之出¶
　　　　以示予因復賦五言一首¶
靡靡堂廡草托根近華楹膏露既濯芳惠風蕩揚馨匪¶
<pb:KR4h0163_WYG_039-9a>¶
蒙陽和力孰使微物榮中天駛景流青節坐易盈但憂¶
德澤違豈惜憔悴并願言相蔓結嗟彼春逝程寸心雖¶
難報抜去當復生¶
　　　死亭灣(考見/前)¶
貧賤衆所棄豈惟愚婦人珪組何重輕能令變交親翁¶
子昔未遇妻去恥負薪五十非晚貴不能待終晨一旦¶
謁帝閽還家繡衣新邸吏驚赤綬邦人候朱輪無顔見¶
故夫自殺此水濵誰知孟德耀元在爾東鄰¶
<pb:KR4h0163_WYG_039-9b>¶
　　　陳節婦詞¶
妾家温陵近南浦嫁得良人業為估良人長年愛逺逰¶
不敢新粧映門户販寳遥聞去百蠻朝朝海上望青山¶
不仁無那蛟龍横漂没孤身不得還君非渡河老狂父¶
波濤如山何不顧尋屍便欲赴窮淵膝下嬌兒誰與哺¶
十載空閨守寸心滄溟水淺恨情深願身不化山頭石¶
化作孤飛精衛禽¶
　　　查家蕩¶
<pb:KR4h0163_WYG_039-10a>¶
秋老共溪長逰人笑語凉萍開天倒影蓮墜水浮香魚¶
罶和星漉禽罝帶雨張從今揺桂棹不必問瀟湘¶
　(附考在嘉善/縣北多荷花)¶
　　　送陳郎中出守檇李¶
出幙方為郡行車動畫輪圖書歸省吏風俗問州人塘¶
水龍鱗細城槐兎目新莫言花已盡君到自陽春¶
　　　送范架閣赴嘉禾¶
陸相祠前路孤舟欲上時空江難晚别荒郡易秋悲月¶
<pb:KR4h0163_WYG_039-10b>¶
送潮生早雲随雁去遲幙中知有子太守只題詩¶
　　　顧野王墓¶
南朝舊碑倒墓近樵蘇道應與讀書堆離離總荒草¶
　　　舟歸江上過斜塘¶
漫漫邨塘水没沙清明初過已無花春寒欲雨歸心急¶
嬾駐扁舟問酒家¶
　　　章練塘蓮房聨句¶
露冷鏡湖秋(宋/璲)波凉練塘曉盤翻緑雲稠(張孟/兼)錦破朱¶
<pb:KR4h0163_WYG_039-11a>¶
霞少新苞顆微綻(髙/啓)餘葩莖尚嫋痩蠒綴寒蠶(宋/)尖喙¶
啄青鳥下惟玉龍眠(張/)中有瓊絲裊擎重柄欲折(髙/)含¶
深睛尚窅孤懸類覆杯(宋/)雙立疑擢表初成欣雨滋(張/)¶
漸老怯風掉多子同根榮(髙/)獨婦専房悄粧缷失娉婷¶
(宋/)歌来逢窈窕剖心效諫忠(張/)並頭呈瑞兆褭蹄宻竅¶
剜(髙/)魚目微光皎珠珥落盤多(宋/)瑶珍貯囊小空實外¶
莫辨(張/)甘苦中自了剥殘星滿地(髙/)采盡香餘沼雕筵¶
飣戢戢(宋/)玉蟲攢擾擾送看去小艇(張/)薦喜對青醥新¶
<pb:KR4h0163_WYG_039-11b>¶
嘗勝江芡(髙/)逺覓迷水蓼搴芳想夏初(宋/)感物傷秋杪¶
聊兹發吳咏(張/)一覽烟波渺(髙/)¶
　(附考塘在嘉善縣北三十六里吳孫權造戰/艦于青龍鎮嘗于此張纛因名後訛為章練)¶
　徐賁(字㓜文蘇州人洪武/時官布政有北郭集)¶
　　　逰金粟寺¶
暫息人間事尋幽到上方白雲分石磴落日照山房松¶
暝鐘聲逺林囘蔓艸長老僧能愛我具衲漫焚香¶
　　　曉發秀州¶
<pb:KR4h0163_WYG_039-12a>¶
路出雙湖烟樹東舟行長是雨兼風夢囘重有離家恨¶
惆悵春寒此夜中¶
　張羽(字来儀潯陽人洪武時/官翰林待制有静居集)¶
　　　蘇小墓¶
冷落百花朝無人上畫橋東風吹緑草依舊似裙腰¶
　　　曉發嘉興似友¶
城烏啼散驛樓空一舸夷猶曙色中不是故人今日共¶
定應愁絶雨兼風¶
<pb:KR4h0163_WYG_039-12b>¶
　楊基(字孟載吳人㓋武時/官按察有眉庵集)¶
　　　寄題水西草堂¶
鴛鴦湖東武塘西桃花滿川蒲葉齊春風二月微雨霽¶
鵞鴨拍水黄鶯啼推窓只見參差栁栁色波光淡於酒¶
烏紗官帽半籠頭紫竹漁竿長在手平生愛讀内景書¶
徃徃適意追禽魚開門懶迎俗士駕拄杖每叩髙僧廬¶
客来舉酒邀明月細瀹松濤煑春雪但覺身無俯仰勞¶
安知世有東西别今年扈從来大梁錦袍白馬青絲韁¶
<pb:KR4h0163_WYG_039-13a>¶
信陵宅畔暮鴉集朱亥門前秋草黄輪番夜直中書省¶
霜華滿巾鬚髪冷粉署香銷紫綺袍碧梧影落黄金井¶
魂夢時時到草堂曲欄花藥漫分行他年得遂歸田計¶
多種墻隂十畝桑¶
　　　寄海鹽楊砦官¶
海嶼通邨險邉城出敵遥旗燈秋塞雨鈴柝夜溝潮士¶
飽争投石農閒數舞箾母令廢収穫髙隴有枯苗¶
　顧孟時(洪武間郡/學訓導)¶
<pb:KR4h0163_WYG_039-13b>¶
　　　幽瀾泉¶
秀水東流入魏塘一泓誰鑿近禪房煑来茗椀清無滓¶
分出花渠細有香霜月半空融碧海風濤一𣲖引滄浪¶
客漿此日難成醉聊吸寒泉當酒嘗¶
　王禕(字子充義烏人/洪武初史官)¶
　　　海鹽陳節婦詩¶
妾生南海涯窈窕如秋花鄰娃不識面千里隔窓紗一¶
朝嫁夫壻共在桐城住門前有舶船便欲為商去驩好¶
<pb:KR4h0163_WYG_039-14a>¶
百年身今年涉兩春象牀銀燭下生此玉麒麟轉頭纔¶
四月忍作生離别臨行豈不聞懷裏兒聲咽相勸筵前¶
酒絲髪濃如栁槌鼓起開颿參差挂牛斗獨閉香閨卧¶
相逢夢邉過倚户夕陽時不見南歸柁依稀四五年顧¶
影自知憐相傳夫壻死真贗尚茫然脱却繡&KR0237;襠蓮腮¶
涙萬行収将望夫淚膾鯉獨升堂堂上雙親老都憐外¶
孫好如何妾薄命再哭妣與考隻影坐空帷依依膝下¶
兒兒能學人語口授柏舟詩經年機上織掩户秋苔碧¶
<pb:KR4h0163_WYG_039-14b>¶
俄聞叩户聲鵲語簷前日開户見夫面翻疑眼生眩喜¶
極却成哀淚并春空霰兒長至父腰再拜可憐嬌褰衣¶
怕父去愁見港中潮歸家才涉夜販寳復東逰蠻巫作¶
神語滄海日安流有約明年返别来期未逺恠夢不勝¶
悲桑田海清淺明年訃音至命與青天墜剪紙獨招魂¶
江流冩雙泪妾欲赴黄泉兒生未十年提擕今長大待¶
與父齊肩唾眎鄰家媪不死何為老殷勤諷巧言榕生¶
根可倒妾自願為人人誰亂鳥羣他年泉下路尚欲見¶
<pb:KR4h0163_WYG_039-15a>¶
夫君夫君前有婦生兒在澉浦年是妾兒兄何須口同¶
乳念彼孤兒隔辛苦謀衣食妾聞夫有田質在他人宅¶
賣妾金鳳釵轉寄外家来説與孤兒道持此贖田囘妾¶
身自有子生理在十指紡績不曽閒供渠買經史燈前¶
雪滿窓白髪幾年孀課兒終夜讀不暇計更長兒今長¶
似父祀事真堪付春秋稱孝子銜哀進觴俎妾老兒方¶
壮前期百年養不負妾初心少荅夫深望有婦佩宜男¶
如兒奉㫖甘一飲知姑恩嘗羮再至三焚香禱夜初細¶
<pb:KR4h0163_WYG_039-15b>¶
語在堦除願婦同兒老母為妾與夫¶
　秦約(字文仲淮海人/洪武初教諭)¶
　　　前題¶
海水肆蕩潏海風驚簸揚蛟鼉屹如山吞舟雄吻張泉¶
南有客值荼毒船中金珠量斗斛捐軀竟入無底淵招¶
魂不来仰天哭深閨少婦二八年蓬首何曽較醜妍鴛¶
鴦樹上黯朝日蝴蜨花間愁暮烟海波歘翕如鼎沸鼓¶
怒殺人何日巳妾心誓欲訴皇天願遏奔流作平地兒¶
<pb:KR4h0163_WYG_039-16a>¶
今長大奉母慈貞孝一門咸見推吁嗟碌碌同草木國¶
史幾人名姓垂¶
　　　贈穆生之任崇德¶
江花江水思冥冥百里征帆帶曉星欲托束風将别意¶
驛亭無許栁條青¶
　陸仁(字良貴/河南人)¶
　　　陳節婦¶
迢迢南海水波浪無晨暮一葦萬里杭逢彼蛟鱷怒良¶
<pb:KR4h0163_WYG_039-16b>¶
人竟漂溺浩蕩随烟霧海水無時枯妾恨何由訴誓将¶
沃焦石去築良人墓之死弗二天秉節金石固㷀㷀膝¶
下雛愛惜如寳璐塵凝玉鏡臺肻怨芳年度牀前明月¶
光照妾見情愫兒大羽翼成豈不懐乳哺春暉照髙堂¶
叢萱湛晨露母子喜及養父也増哀慕金堅金可鎔松¶
堅松可螙貞哉陳母節永言垂竹素¶
　謝徽(字𤣥懿吳郡人/洪武初翰林)¶
　　　前題二首¶
<pb:KR4h0163_WYG_039-17a>¶
一從抱節守空堂應念良人海上商萬里信還夫已没¶
十年身在子方强濤翻怒鰐歸魂慘鏡掩離鸞别恨長¶
無計可尋尸共穴柏舟腸斷衛共姜¶
緑綺休彈别鵠吟此生恩義重黄金離魂海上愁方接¶
逺客天涯信巳沉心事不随山石轉淚痕應共水波深¶
文章太史更生筆一節髙門映古今¶
　吳儁(丹丘/人)¶
　　　前題¶
<pb:KR4h0163_WYG_039-17b>¶
萬里風波百折灘夫君不以别離難三年竟失刀頭望¶
半世空成夢裏歡誰復為文招海賈且須教子服儒冠¶
今觀太史書貞節不愧幽魂地下看¶
　袁華(字子英汝陽人/洪武初學訓)¶
　　　陳寳生出其節母傳求詩乃製黄鵠詞遺之¶
黄鵠一舉兮溟海無汀鎩翮龍淵兮羌不可以復生雌¶
夫死而靡他兮念兵故雄死頸哺子兮子翼以成匪精¶
衛兮填海以平誓銜骨兮同歸九京¶
<pb:KR4h0163_WYG_039-18a>¶
　王彛(字宗常蜀人明/初布衣為史官)¶
　　　陳彦兼作堂奉母取孟貞曜詩語扁曰春草予¶
　　　　為作春草辭使歌以夀母其辭曰¶
春草兮青青羅生兮滿庭望王孫兮不歸紛百草兮愁¶
人結幽蘭兮佩之采莫采兮江蘺東風發兮芳渚晞朝¶
暾兮以雨蓀亦樂兮有母日承歡兮堂下把瑶華兮瓊¶
英日方永兮嵗未央羌進拜兮羞予觴春欣欣兮百草¶
生草生兮有心春復春兮焉窮¶
<pb:KR4h0163_WYG_039-18b>¶
　張宣(字藻仲江隂人/洪武初翰林)¶
　　　前題¶
青青堂前草雨露日已滋微風一相過衆葉何紛披繄¶
彼堂中人娛養方在兹芃芃生意足藹藹春暉遲草容¶
倐似萎母恩無時衰嗟爾孝子心不為寒暑移忘憂豈¶
無萱愛日亦有葵羅生滿庭堦擥玩足自怡奉觴介眉¶
夀百年以為期我歌春草篇為續節婦詩¶
　張委(字曼端/吳郡人)¶
<pb:KR4h0163_WYG_039-19a>¶
　　　前題¶
地軸囘陽脈天光變物輝寸荄初被澤尺土盡生肥穎¶
發因微雨萌抽藉薄暉自分行迹黒細帶燒痕稀厭浥¶
含宵潤蒙茸待旦晞野晴光動目江暖色侵衣不入詩¶
人夢誰懐逰子歸舜田同冉冉堯日正霏霏報本知心¶
切銜恩愧物微願生仁孝地柔緑媚庭闈¶
　盧熊(字公武南昌人/洪武初官中書)¶
　　　前題¶
<pb:KR4h0163_WYG_039-19b>¶
武原陳孝子性禀由自然痛父為海賈身殁歸九泉母¶
子志難奪誼不從二天撫育䣛下孤辛勤三十年孝子¶
既成立慕學崇儒先夀母樂且康采裾映華顔堂前女¶
貞木枝幹堅石堅堂背蘐草花顔色春色妍女夷鼔天¶
和感物懐其恩色養志無違喜懼心卷卷芳園采冬筍¶
曽氷躍寒鱗擷蔬飰嘉賔道義日討論墨星燦緗㠸琴¶
薦鳴朱絃兹堂庶永久俗厚風巳淳援毫挹婁水賦此¶
春草篇¶
<pb:KR4h0163_WYG_039-20a>¶
　黄哲(字庸之番禺人洪/武時官翰林待制)¶
　　　贈陳憲使還嘉興¶
蘅臯理輕檝華筵餞逺人潮生碧海曙雨歇紅亭春適¶
越遂辭禄還吳思問津超然不可企遥睇東山雲¶
　孫蕡(字仲衍南海人洪/武時翰林典籍)¶
　　　周元初祈晴詩¶
江南仙山天下無峰巒屹立龍虎都赤城嵳峩敞靈區¶
中天秀色光盤紆紫極曲宻交綺疏鬱蕭彌羅玉渠渠¶
<pb:KR4h0163_WYG_039-20b>¶
宸嚴中髙天帝居璇題丹篆雙蛟扶美人鳳鬟繡羅襦¶
華容綽約春花敷星為華盖霞為旟列缺豐隆一字趨¶
文昌司勲丹桂厨廷尉執法森雕殳真人獰色虬髯鬚¶
華嶽攅雲冠翠岨雪山青城角井孤碧桃吹香蜀錦如¶
先生風度常人殊蒼姬為姓字元初㩦琴南来訪華胥¶
神清骨冷驚座隅琅函石室啟秘圖谷神天機守若愚¶
經巢重營向姑蘇緑樹䕃屋江循除何年聲名達鑾輿¶
入陪䕫龍造天衢天顔津津降都俞御香霧繞青霓裾¶
<pb:KR4h0163_WYG_039-21a>¶
東溟巨漲吞三吳秋陽化霖沒菑畬堂筵産蛙釡生魚¶
平陸滉漭成江湖妖霾隂霏塞四墟洪濤墨汁翻舳艫¶
老農倉皇憂國租百萬傴指将綸鋪先生被髪騎於莵¶
俛為蒼生出蓬壺手扶芙蓉緑湛盧靈蛇穿星膽氣麄¶
蘸筆露葉書隂符封章奏伏紅&KR0586;毺天壇赤脚踏斗觚¶
叱喝百鬼如傭奴千山萬山雨糢糊劃然清空見杉櫧¶
陽侯擎盤獻金烏若木散彩乾泥塗飛亷崩騰運飈車¶
海屋撼折青珊瑚馮夷首縮寒蟾蜍天吳却走尾畢逋¶
<pb:KR4h0163_WYG_039-21b>¶
歡聲如雷隘闉闍鶉衣鶴髪歌星閭我本逍遥山澤癯¶
不才分比櫟與樗顔面偶出應時需勃鬱坐困塵土拘¶
石牀蕙帳松菊枯鐵橋流水空羅浮藜羮不充出無驢¶
况望宦達髙名譽滄波東流芳景徂驚禽不定林木疎¶
羊腸九折方﨑嶇我行欲進仍趦趄紛綸世事集眇軀¶
有若萬弩向一狙逝言乞身承明廬分我水竹山南嵎¶
清泉白石鄰樵漁松花春醖傾浮蛆呼龍畫江種金蕖¶
倩鶴渡海傳丹書𤣥言五千味道腴妙香縈簾日欲晡¶
<pb:KR4h0163_WYG_039-22a>¶
凝神坐忘隠團蒲闗元晃朗天為徒坎離匡郭太一爐¶
黄庭有士身衣朱白虎嘯風作熬樞蒼虬推鱗與之俱¶
龍喑虎啞不須㬰虚室發白延居諸泥丸三花暖将舒¶
蜩蟬脱殻雞抱雛長吟洞章夜冲虚左驂翔鸞右飛鳬¶
班行朝回步虚徐琅風清徹韻笙竽蚩尤捲旗枉矢袪¶
立召霹靂誅猰㺄丹砂如粟倉箱儲一粒入口千年餘¶
顛崖赤子凋瘵甦四海盡化為唐虞五星聚奎貫聨珠¶
麒麟㳺郊鳳栖梧崆峒影掠周八駒龜臺閬風宴仙姝¶
<pb:KR4h0163_WYG_039-22b>¶
歸来松隂倚踟蹰酡顔謔笑解玉琚與君嵗晚同逰娛¶
　　　贈周元初¶
物外逍遥月鼎翁先生早嵗得相從榴皮畫壁成黄鶴¶
竹葉書符化緑龍天女時聞蒼水珮世人空拜蘂珠峰¶
神逰倘遂煙霞約便解朝衣問赤松¶
　張紞(字季昭冨平人/洪武中官尚書)¶
　　　贈周元初¶
仙人長鍊九華丹時有龍来向大還曽捧靈符歸海上¶
<pb:KR4h0163_WYG_039-23a>¶
故将霖雨灑人間紫簫吹月鸞雙舞白氅披雲鶴共閒¶
蘭圃未滋春向暮早須一噀破天慳¶
　戈鎬(字仲京鎮江人/洪武初徵士)¶
　　　来鶴詩¶
香案靈文一篆通翩翩雲鶴下天風初辭蓬島離珠樹¶
又掠銀河過蘂宫六翮舞随清磬響九臯唱斷碧雲空¶
欲歸南岳夫人召囘首仙臺夜月中¶
　王敬中(四明/人)¶
<pb:KR4h0163_WYG_039-23b>¶
　　　贈周元初¶
𤣥都道士身如鶴長傍青松寄此生夢破九霄風雨急¶
神逰八表雪霜清瓊笙每應秋聲起縞羽微連夜色明¶
我欲相從拾瑶草漫山落葉斷人行¶
　申屠衡(字仲權大梁人/洪武初官修撰)¶
　　　周元初祈晴詩¶
寥陽之闕天皇居百靈拱衛羣真趨羽人神逰凥為輿¶
招揺御氣凌空虚九闗洞起光縣珠緑章封奏人間書¶
<pb:KR4h0163_WYG_039-24a>¶
吳田潦淫三月餘吳淞决防連具區春苗蕩溺無遺株¶
吳民業業憂為魚上天好生哀冥愚羽人稽首帝曰俞¶
廓除霾噎開天衢蛟龍伏藏黑蜧誅有秋芃芃還土腴¶
人無菜色國有儲羽人有道神明俱手持𤣥綱旋斗樞¶
紫雲為舃丹霞裾蓬莱清都随所如琳宫載敞虞山隅¶
為予分駐飈輪車¶
　沈右(字仲説/吳人)¶
　　　来鶴詩¶
<pb:KR4h0163_WYG_039-24b>¶
緘誠上達魏元君俄頃神霄下鶴羣頂煉大還丹鼎火¶
翅霑南岳嶺頭雲仙人騏驥秋風逺王子笙簫午夜聞¶
惆悵世間留不住却驂鸞鶴出霞雰¶
　徐良言(常熟/人)¶
　　　来鶴詩¶
九天執法大𤣥卿稽首焚香禮玉京借得魏君騏驥到¶
恰如簫史鳳鸞鳴翩翩繞樹香烟近嚦嚦横江夜氣清¶
欲向羣中留一隻相将過海到蓬瀛¶
<pb:KR4h0163_WYG_039-25a>¶
　朱友諒(常熟/人)¶
　　　禱雨詩¶
道人鞭龍出潭底黒雲一片山頭起仰看紅日不見光¶
黒龍頭揺白龍尾有時登壇步七星一呼一吸成雷霆¶
白波翻空海水立銀河落地天瓢傾去年京師禱雨雨¶
輒至大田小田總滂霈定知夜半拜封事自有精誠感¶
天地王公貴人知其賢屈師闡教来琴川今年早魃又¶
為虐禾稼半死民熬煎縣官投詞庶人跽道人受命應¶
<pb:KR4h0163_WYG_039-25b>¶
且喜笑書鉄牌役海鬼疾驅一百五十里甘泉龍居萬¶
丈深神符召集如飛矢今朝雨脚来自南半是吳江四¶
橋水頂山有龍名太白口噀湖水成甘澤道人驅龍喝¶
龍出五雷使者閒不得龍兮龍兮一噀日失色金蛇電¶
掣光千尺再噀山氣黒飄風盤旋走沙礫上天有寳不¶
愛惜噴下驪珠千萬石兩龍行雨勢未休須臾潦水平¶
田疇疲農入城告霑足道人一笑山雲収¶
　劉綱(字養浩/金華人)¶
<pb:KR4h0163_WYG_039-26a>¶
　　　鶴林詩¶
鶴林羽士金門客舊闢丹房鍊瓊液手栽千樹虬髯松¶
坐對兩山虎頭石白雲書静豁巖扉濕翠滿堦生紫芝¶
瑶琴自奏澗湍響銀河直挂瀑泉飛鼎爐存火烹鉛汞¶
靈藥成苗幾時種皓鶴梳翎雪翳林碧桃花落霞飄洞¶
琳宫蘂闕想蓬莱叠嶂連峰紫翠堆丹光穿壁如紅日¶
應有仙人騎鶴来¶
　張以寧(字志道閩人/洪武初學士)¶
<pb:KR4h0163_WYG_039-26b>¶
　　　崇德道中¶
暖日莱花稠晴風麥穗抽客心雙去翼詩夢一扁舟廢¶
塔巢蒼鸛長波漾白鷗吳山明月到惻愴十年逰¶
　　　嘉興有感陸宣公事¶
官家忘却奉天時嵗晚忠州兩鬢絲今日北来車馬客¶
夕陽祠下讀殘碑¶
　張璧(字景辰陳留人/洪武初嘉興守)¶
　　　嘉禾¶
<pb:KR4h0163_WYG_039-27a>¶
城樓倒影落湖波湖上風帆鏡裏過歸客自吹菰米飯¶
小娃争唱竹枝歌梭頭艇子輕於葉雪色沙鷗白似鵞¶
此地将軍戰時血春来丹漬蘚痕多¶
　吳植(字子立嚴州人/洪武初徵士)¶
　　　過南湖戲折藕花¶
秋日南湖戲採蓮鴛鴦飛上木蘭船一聲白紵知何處¶
無復閒情似少年¶
　瞿佑(字宗吉錢塘人洪/武中周府長史)¶
<pb:KR4h0163_WYG_039-27b>¶
　　　過風涇¶
雨餘新緑漲横塘紅板橋邉矮粉墻知是清明時節到¶
秋千一架傍垂楊¶
　　　過武塘¶
沽酒人家栁岸傍棠梨花白菜花黄少年逰覽今陳迹¶
暮雨蕭蕭灑夕陽¶
　顧禄(字謹中雲間人洪/武間太常博士)¶
　　　題陳煥文雲巢¶
<pb:KR4h0163_WYG_039-28a>¶
我本雲間人夙契雲山縁聞公巢雲處愛作雲巢篇公¶
家雲巢在何許㑹覘秀出雲海邉山頭日月白雲起雲¶
峰萬朶浮青蓮山人結屋入雲去置身直上雲松巔雲¶
蘿千尺覆户外檻下百道来雲泉雲翁住其下日與雲¶
周旋或擕雲鶴逰或伴雲龍眠飱雲英兮漱雲液被雲¶
衣兮駕雲軿有時看雲發髙詠落筆往往凌雲烟浮雲¶
世事豈能絆蕭散自是雲中仙我欲乗雲走相覓雲路¶
峻絶難夤縁爾来山人棄雲出我今亦是青雲客雲騎¶
<pb:KR4h0163_WYG_039-28b>¶
橋南古汴津一笑相逢雲水白問公别雲今幾年側身¶
東望雲茫然又挂雲帆拂滄海歸去自種雲中田¶
　方孝孺(字希直寧海人建文/時官翰林學士死節)¶
　　　羞冢¶
青草塘邉土一坵千年埋骨不理羞丁寧囑付人間婦¶
自古糟糠合到頭¶
　夏原吉(字維喆湖廣人永樂/中官尚書諡忠靖)¶
　　　章練塘¶
<pb:KR4h0163_WYG_039-29a>¶
塘名章練起何時試問邨翁盡不知畫舫乗風撾鼓去¶
落花飛絮漫相随¶
　魏驥(字仲房蕭山人永樂/時官尚書諡文靖)¶
　　　逰陳山(考見/前)¶
清溪南面是陳山列嶂舒屏紫翠間幾度捲簾成晚對¶
白雲時共鶴飛還¶
　沈度(字民則華亭人/永樂中學士)¶
　　　宿慈雲恢上人房(考見/前)¶
<pb:KR4h0163_WYG_039-29b>¶
紺園春静白雲深琪樹隂隂晝漏沉我亦清修林下客¶
淡然無語契禪心¶
　周忱(字恂如吉水人宣/德時巡撫浙直)¶
　　　微笑堂¶
来從東越住西湖缾錫随身道貌癯鶴慣聞經松下舞¶
猿頻獻果月中呼坐来襌定諸縁息話到真空百念無¶
微笑堂前又相見明朝囘首白雲孤¶
　(附考在嘉善陶/荘東禪寺中)¶
<pb:KR4h0163_WYG_039-30a>¶
　　　夏湖泛月¶
泰宇天光淡欲流水風揺蕩夏湖秋銀河直擬乗槎到¶
赤壁聊同載酒逰傾盡玉杯霞彩散團成寳盖月華浮¶
此生此夜窮竒興錯上年年庾老樓¶
　(附考湖在嘉善治北三十里又曰夏墓蕩也/古詩云忽憶夏湖風味美斑魚黄雀寄来無)¶
　祝淇(字汝淵/海寜人)¶
　　　海鹽天慶寺作¶
歸人征路晚雲裏問僧家獨樹臨秋水孤城上暮鴉山¶
<pb:KR4h0163_WYG_039-30b>¶
池芳草沒疎磬夕陽斜獨坐談經處天風送落花¶
　蒋主忠(字存恕永樂/時淮南人)¶
　　　逰陳山¶
叠嶂遥憐海島一峰髙踞溪流秦帝鑾輿巳返白雲長¶
滿龍湫¶
　蘇平(字秉衡海寜人永樂/時徵士有雪溪集)¶
　　　臙脂滙(考見前/濮川)¶
西子曽經此地過自調脂粉染雙娥乍辭越國山應逺¶
<pb:KR4h0163_WYG_039-31a>¶
望入吳門怨已多春滿玉容初罷鏡香生羅襪欲凌波¶
古来尤物能亡國鹿走姑蘇奈爾何¶
　蘇正(字秉直/平弟)¶
　　　逰金粟寺¶
遥遥上方寺愛客啟松扉坐石孤烟起談𤣥一鳥飛花¶
枝垂暮靄山翠上春衣囘櫂秦川路蒼然月色微¶
　胡槩(字元卿豐城人/宣德間浙撫)¶
　　　登天寧寺千佛閣¶
<pb:KR4h0163_WYG_039-31b>¶
為愛禪房盡日閒褰衣髙閣共躋攀殘花帯雨檐前落¶
幽鳥将雛竹外還上下雲帆平望驛參差烟樹武原山¶
乞身若許歸蓮社願借東林屋一間¶
　　　復逰天寧¶
興来重過竹間軒軒底清風鶴正眠童子出迎施問訊¶
老僧閒坐話因縁臘梅冷浸銅瓶水春茗濃烹石鼎烟¶
擾擾時人莫相訝韓公自愛大顛禪¶
　吳寛(字原博長洲人/成化時官尚書)¶
<pb:KR4h0163_WYG_039-32a>¶
　　　桐邨小隠¶
見説移居處江南第一邨過墻桐樹直匝屋杏花繁艇¶
子将茶竈鄰翁送酒樽東偏近魚市更欲置柴門¶
　(附考邨在嘉善斜塘鎮北/周鼎故居也内有疑舫亭)¶
　　　周氏疑舫亭二首¶
誰家借小舫有客過亭軒檇李古名郡嶧桐初姓邨作¶
橋通栁市買地闢椒園獨有華堂上傷心不樹萱¶
落日懸溪口啞啞樹杪烏到門皆我輩欹枕即吾廬粗¶
<pb:KR4h0163_WYG_039-32b>¶
飯煮鮭菜小舟看鴨雛十年牽薄宦幸此遂南圖¶
　杜庠(字公序/吳興人)¶
　　　桐鄉桐月堂¶
古刹多竒勝清幽見此堂雲封僧榻静風引篆烟長月¶
色半簾淡桐花一逕香倚窓吟眺處歸鳥下斜陽¶
　(附考桐鄉縣即熙寧間割與崇徳縣梧桐千金清風/永新保寧五鄉又益以募化一鄉為之治在府西南)¶
　(五十五里梧/桐鄉鳳鳴市)¶
　徐霖(字用濟金溪人成/化間為嘉興府)¶
<pb:KR4h0163_WYG_039-33a>¶
　　　鳳鳴寺¶
吳越東南一倚樓海天空濶不勝愁黄花古徑家山夢¶
紅葉幽庭野寺秋有室維摩資佛諦多情烏㡌戀人頭¶
佳辰莫負茱萸約澤國西風亦勝逰¶
　(附考寺在桐鄉縣治西北三百步周廣順二年漢南/王建鳯鳴院宋治平改恵雲寺明洪武初建塔鑿池)¶
　(左右以/當龍眼)¶
　　　白蓮寺(考見/前)¶
名山不分髙僧占好句應留過客嗟傑閣凌霄千萬佛¶
<pb:KR4h0163_WYG_039-33b>¶
短墻臨水兩三家閒来擕我樽中螘醉後看君臉上霞¶
他日相思是何處薰風亭館白蓮花¶
　　　德藏寺¶
砌草庭花古寺幽淡雲疎雨送髙秋松楸南國幾囘首¶
瀛海西風一倚樓大衆機鋒真覺鈍滿江波浪獨能逰¶
借君椀内清香茗澆我胸中磊塊愁¶
　(附考寺在平湖治東百步唐㑹昌初建後唐復名寶/興前建雙塔宋改徳藏寺竹庵禪師居之有山月池)¶
　(松風臺菊/坡諸蹟)¶
<pb:KR4h0163_WYG_039-34a>¶
　　　登三過堂¶
修竹俯長川幽境帶平野蕭蕭水竹邨忽都此蘭若秋¶
香垣塹深采芝不盈把叢深衆鳥喧日永更幽雅尸居¶
闖羣動天地自陶冶地水與火風四大形本假人生非¶
金石誰是不朽者古人已云渺事業空土苴百年三過¶
堂来看壁上冩¶
　　　贈秀州道士沈嵩髙¶
道人掌上一瓢水太守城中千頃禾好雨四郊流帝澤¶
<pb:KR4h0163_WYG_039-34b>¶
清風随處聴吳歌¶
　(附考道士秀州人居清真觀成化間大旱用虎顱骨/攪三塔龍潭乃大雨又符止范教諭官舍土恠姚綬)¶
　(為/傳)¶
　楊循吉(字君謙吳/人官儀制)¶
　　　登三過堂和徐太守韻¶
古寺近郭住不俗亦不野夾門皆長松秋色垂蘭若此¶
宜静者得乃入吾弄把一時獵娛戲獲睹東坡雅此翁¶
雲霞人豈受天地冶意真不在詩非詩意何假自翁三¶
<pb:KR4h0163_WYG_039-35a>¶
過来豈復無過者課誦千百遍埽跡便土苴幸在堂門¶
中更見徐公寫¶
　卞榮(字華伯江隂人/景泰間官郎中)¶
　　　嘉興留别諸友¶
春波門外上春船春漲蒲萄緑浸天共君細細酌篷底¶
西望落日横孤煙倚篷横玉徹三弄飛花誰遣囘風送¶
須㬰日出光滿座杯光灔灔金波動美人相逢良不多¶
美景豈可成蹉跎為歡未久又為别空勞春夢落春波¶
<pb:KR4h0163_WYG_039-35b>¶
　程敏政(字克勤休寧人官禮/部侍郎有篁墩集)¶
　　　月波樓¶
遥天無片雲溪水䕃清樾誰開溪上樓早見溪上月恍¶
然氷壺中湧此爛銀闕主人時獨来水鳥聲乍歇橘林¶
晚霜過荷沜微風發晴峰逺相帶隠隠青一髮水天落¶
無垠斗柄正髙掲慿闌擊唾壺神爽已飛越我欲往從¶
之乗夜泛漁筏一笑捲疎簾促席共薇蕨酒力清易醒¶
詩懐浩難竭入眼竹洲寒何時解塵襪¶
<pb:KR4h0163_WYG_039-36a>¶
　　　過桐鄉晚宿皂林驛¶
東風吹日半晴隂不覺船窓水氣侵三里人家春淡淡¶
一江烟樹晩沉沉¶
　王豫(嘉湖/副使)¶
　　　貞母阡(事詳貞母禹/淑静本傅)¶
浩浩巴陵江虹光貫明月峩峩清風嶺壁色立積鐵石¶
或有時泐水或有時竭卓彼韓王二節婦囓指題詩跡¶
不滅縱使字跡有時滅汗青不磨此貞節猗哉禹氏生¶
<pb:KR4h0163_WYG_039-36b>¶
嬋娟節與鐵石應同堅良人與子各離散母抱㓜子身¶
俱堅哀哀危苦詞籲天天何言妾生何不辰薄命凋芳¶
年妾臂可即斷妾衣不可牽烏合羝跪彼何人我獨大¶
義報所天指血倉卒不得書淚血直欲流成淵明珠白¶
璧委魚腹至今生氣猶凛然嗚呼丈夫秉節有如此身¶
後千年長不死¶
　方太古¶
　　　嘉善夜泊¶
<pb:KR4h0163_WYG_039-37a>¶
十月望之後畸人何所歸江清霜氣薄堂静夜燈微木¶
葉背風落孤禽向月飛援琴不成調新淚欲沾衣¶
　譚秀(字聳秀龍泉人/成化間海鹽令)¶
　　　鷹窠頂山¶
澄波渺渺兩湖平春色蒼蒼四望明馬首山花向人笑¶
林端僧梵雜溪聲¶
　李東陽(字賔之茶陵人正徳/時官少師諡文正)¶
　　當湖十景詠¶
<pb:KR4h0163_WYG_039-37b>¶
　　　鵡湖春色¶
春来鵡湖緑春去鵡湖深微波帶豊草幽鳥啼芳林寧¶
獨知春来與春去長在鵡湖湖上住¶
　(附考湖即當湖在平湖縣治東三百步吳地記云隆/安五年改東武湖俗呼東湖元末於金山海濵得一)¶
　(碑云鸚鵡洲界又名小瀛洲今建塔於其上水有九/𣲖東南通故邑西南近海鹽東則廣陳北則華亭舟)¶
　(楫便利為/一邑之勝)¶
　　　案山曉翠¶
逺山青青玉案氣漫漫来莫旦君不見樂逰原上易昏¶
<pb:KR4h0163_WYG_039-38a>¶
黄夕陽雖好空斷腸¶
　(附考湖濵有地一方立塔以案風水/人呼案山或云土阜如凡案故名)¶
　　　三寺雨鐘¶
朝鐘晴昏鐘雨朝鐘滿空山昏鐘遥遥不知處山僧報¶
客客不来又逐溪風過溪去¶
　(附考湖上有飛錫/化城普濟三寺)¶
　　　六橋晴市¶
六橋開暖烟家家水為市昨日雨多今日晴髙樓翠幔¶
<pb:KR4h0163_WYG_039-38b>¶
留人處曽揺湖船卧明月歸米夢作杭州客¶
　(附考湖有九/沠中分六橋)¶
　　　東田社鼓¶
日之出東田東鼓填填走社翁刲肥羊繫壯豕舞復歌¶
社神喜但願年年好風雨儂衣有桑食有黍長迎社神¶
擊社鼔¶
　　　西浦漁罾¶
農家住西浦兒童織罾罟㟁濶秋水深湖上魚蝦賤如¶
<pb:KR4h0163_WYG_039-39a>¶
土待我他時歸掛罾功成自買扁舟去¶
　　　南邨書屋¶
南邨書屋書滿車南邨書聲聲滿家讀書不作邨學究¶
身為郎官印如斗如今袛令稱書鄉不讀書誰人姓張¶
　(附考元至正間里人張絃號南邨/家多書作書屋以為誦讀之所)¶
　　　北原牧笛¶
北原草青牛正肥牧兒唱歌牛纔歸兒家在原牛在坂¶
歌聲漸低人更逺山蒼茫水清淺¶
<pb:KR4h0163_WYG_039-39b>¶
　　　霍氏行祠¶
霍将軍古祠下揚靈旗躍靈馬神逰四方適余野霍将¶
軍武且神驅逐厲鬼鞭風雲生能安邦死能福吾民壮¶
哉将軍死猶存¶
　(附考吳王皓疾有神附小黄門曰金山鹹塘風潮為/害余漢之博陸侯也當統部屬鎮之翼日疾瘳立廟)¶
　(小金山鄉人復築宫湖上宋宣和二年兩浙提舉魯/詹請于朝封忠烈公賜額顯忠祠為文以記其事部)¶
　(下錢侯尤靈著嘉靖倭㓂掠湖人見有金/袍白馬戈㦸如雪或作虎象形擊之遂去)¶
　　　魯公古墓¶
<pb:KR4h0163_WYG_039-40a>¶
荒荒髙原鬱鬱古墓誰其葬之侯姓魯君看佩銅章繫¶
青組有酒誰澆墓傍土彼獨何人民亦何心嗟哉魯侯¶
名至今¶
　(附考瀕湖有宋魯宣/義魯夀寧魯文諡墓)¶
　　　東作荘¶
知時好雨正當春黄犢犁邉緑水新林外不須催布榖¶
農家自少晏眠人¶
　(附考莊在嘉善/孫詢故居也)¶
<pb:KR4h0163_WYG_039-40b>¶
　蘇恩(字從仁華亭人/正徳中秀水令)¶
　　　水月禪院¶
平生最愛水中月今日来過水月庵月色水光無限白¶
對渠非我問誰堪¶
　(附考院在嘉善治西北/三十六里宋紹定間建)¶
　馮蘭(餘姚人𢎞治間/進士官憲副)¶
　　　白蓮寺¶
我愛白蓮僧好事偶然開卷發深嗟才如廷尉亦老吏¶
<pb:KR4h0163_WYG_039-41a>¶
詩比醉翁真大家方外禅心空去住水西秋色半烟霞¶
芳期更卜明年夏来看峰頭十丈花¶
　史鑑(字明古/吳江人)¶
　　　桐邨小隠詩和韻¶
髙年厭㕓市小隠在烟邨溪水到門緑野花經雨緐隔¶
鄰呼酒伴對坐且開尊醉卧人来問兒童出應門¶
　沈周(字啟南長洲/人有石田集)¶
　　　梅花道人墓(考見/前)¶
<pb:KR4h0163_WYG_039-41b>¶
梅花空有塔千載莫欺人草證𧦬光妙山遺北苑真短¶
碑深刻字古橡未迴春欲弔誰為伴秋塘老白蘋¶
　　　桐邨小隠詩和韻¶
不煩王録事結屋自深邨静覺道心苦老嫌人事繁書¶
魚登竹几酒螘落匏尊幾箇梧桐樹秋来葉滿門¶
　　　題沈月溪巻¶
月為大家物何獨此溪有千溪萬溪月同光無薄厚惟¶
是溪上人雅與月相偶君于此溪外他月能識否逍遥¶
<pb:KR4h0163_WYG_039-42a>¶
見在境此月随所取低頭弄清華白璧落我手尚呼酒¶
酧之溪月我三友¶
　文徵明(字徵仲吳人嘉靖/中為翰林待詔)¶
　　　景德寺(考見/前)¶
古屋無人犬䕶籬偶抛塵土得幽棲不知何福能消受¶
滿樹松隂一鳥啼¶
　　　雲邨為許黄門賦¶
茶磨清風不可攀髙人先我十年閒懶揺玉珮聨青瑣¶
<pb:KR4h0163_WYG_039-42b>¶
故擲銀魚卧碧山新水旋開田二頃紫雲深占屋三間¶
若為便置蒼生望見説青青鬢未斑¶
　(附考邨在海鹽敢浦唐徳宗時有邨女出耕紫雲覆/之後詔選入宫故山與邨皆名紫雲茶磨山在其北)¶
　(白鶴在其右東西水皆九曲邨人並織屨為業/山有天只峰星晶石弄月臺枕流巖豊厓諸勝)¶
　文彭(字夀承徵明/子官博士)¶
　　　逰鴛鴦湖¶
秀水亭前水荇香鴛鴦湖上浴鴛鴦逺天簫鼓迎歌扇¶
倒影樓臺浸女墻蘭槳夷猶衝菡萏竹枝欵乃和滄浪¶
<pb:KR4h0163_WYG_039-43a>¶
莫言煩暑無由避月照波光玉露凉¶
　莊㫤(字定山江浦/人官吏部郎)¶
　　　静觀亭¶
微月此波寂逺峰何處青我来閒坐好不記是誰亭¶
　(附考亭在平/湖學宫内)¶
　林光(字緝熙東莞人成化/舉人為平湖教諭)¶
　　　和莊定山静觀亭詩¶
小月来相照雙眸老更青人間無限事且對静觀亭¶
<pb:KR4h0163_WYG_039-43b>¶
　　　泛當湖四首¶
青青湖畔草泛泛波中鳥杯酒入烟雲斷随秋水杳¶
閒持一杯酒移艇傍疎竹白鳥忽飛来湖田雨初足¶
數聲採蓮歌秋波杳如海不遇種蓮人那得蓮堪採¶
煙火幾漁家邉湖夾疎樹扁舟三五人坐入秋天暮¶
　都穆(字元敬吳郡/人官大理卿)¶
　　　舟次石門¶
讀罷新篇如覿面石門知有幾番逰小軒暮坐清閒甚¶
<pb:KR4h0163_WYG_039-44a>¶
落日蟬聲碧樹頭¶
　夏鍭(字徳樹天台人成化進/士官大理有赤城集)¶
　　　宿麟湖懐陸宣公¶
斗酒出門去路賖何期一笑落雲涯浙西人物猶專美¶
吳下文章述大家風雨孤舟開束錦江湖獨夜隔鳴笳¶
眼中吾輩還堪數詩到平原國有華¶
　(附考湖在嘉善縣西十三/里有東西兩湖界接秀水)¶
　　　嘉興¶
<pb:KR4h0163_WYG_039-44b>¶
强吞弱委此封疆流水寒鴉幾夕陽兩岸荒烟時盼望¶
眼中應有禦兒鄉¶
　張翬(雲中衛人成/化時桐郷令)¶
　　　鳳鳴寺¶
一水周遭抱梵宫石崕斷處小橋通片雲委地家家雨¶
萬樹呼秋葉葉風供佛野僧来施食放生衲子自開籠¶
邑庭東去無多路已覺閒忙逈不同¶
　李廷梧(字仲陽莆田人𢎞/治間為桐鄉令)¶
<pb:KR4h0163_WYG_039-45a>¶
　　　題鳳鳴寺¶
鳳鳥何時此地鳴誰将下里配周京已無文字書年月¶
空有榱題記姓名落日亭臺横塔影西風門巷作秋聲¶
遥思噦噦當時事獨對孤雲坐月明¶
　周紹濓¶
　　　秀水¶
望吳門外水如油㶑灔騰空映鷁舟莫是西施曽濯繡¶
至今人羡錦江頭¶
<pb:KR4h0163_WYG_039-45b>¶
　(附考秀水縣明宣德間割嘉興西北境為之以其地/有秀水因名府城之内皆屬之治在子城西北一里)¶
　(爽溪東宋仁夀寺址也領象/賢靈秀雲泉杮林等八鄉)¶
　祝允明(字希哲長洲人/𢎞治間官通判)¶
　　　秋晚嘉禾道中二首¶
晚發西南郊秋深雨氣偏人家低似岸湖水大於天日¶
崦長如閣風檣不用牽辭燕還入越纔費半流年¶
湖尾横波急船頭轉港頻幾家危傍水一木老存身黄¶
菊看如客青山坐送人空舟随處泊不用擇行隣¶
<pb:KR4h0163_WYG_039-46a>¶
　顧應祥(字箬溪/長興人)¶
　　　題鍾西臯長春亭¶
長春亭子清更幽主人况是神仙流不愛齊州乗五馬¶
却来海上狎羣鷗亭中蓄書三萬軸夜則髙眠晝還讀¶
希夷山人西華西少陵野老曲江曲翠竹蒼梧手自栽¶
四時無日無花開鴻儒下榻談𤣥理騷客題詩稱逸才¶
世路風塵競奔走英雄幾個能囘首富貴浮雲未足論¶
浩歌且進杯中酒¶
<pb:KR4h0163_WYG_039-46b>¶
　臧相(台州人/進士)¶
　　　譚節孝婦詩¶
荒庭落葉秋日晡屋頭嗚嗚鳴老烏少年夫婦中道阻¶
羅幃寂寞青燈孤妾身何異秋江蒲十月孩乳方呱呱¶
殷勤囑補嫁時襦誓将忍死為生圖堂上白頭有繼姑¶
姑有繼嫡無親疏是誰妒害䇿三雛一舉直欲相吞屠¶
誰無舅姑誰無夫妾生不幸多舛途薄命敢爾貪生娛¶
嗚呼譚氏良無辜上堂甘㫖色而愉風前燭短嗟易枯¶
<pb:KR4h0163_WYG_039-47a>¶
嘗熊辛苦心力痡姑心不動歡如初孝亦獲全節不汚¶
七十年来甘茹荼地下相逢果有無完君左驗朱墨符¶
况是衮衮多孫孥蚤年更有登雲衢向来志氣容稍渝¶
譚氏之鬼血食乎世稱丈夫七尺軀一朝埋沒成泥塗¶
吁嗟乎死後餘名天壤俱安知後日無董狐¶
　(附考沈氏桐鄉人嫁同里譚𢎞三載卒遺孤甫周嵗/姑陸氏生三子沈前子婦也素不愛有奴老而狡為)¶
　(陸謀去沈而并其産沈/貶身曲事卒能全志)¶
　楊慎(字升菴成都人正/徳状元官修撰)¶
<pb:KR4h0163_WYG_039-47b>¶
　　　三塔寺¶
始見椒花緑又驚椒實紅客心正鬱鬱作底對春風¶
　徐禎卿(字昌榖吳縣/人官博士)¶
　　　嘉禾道中¶
檇李城何在蕭條草樹存未温吳苑酒已動越鄉魂問¶
水来天目看桑過石門愁聞鶺鴒語寧聴楚山猿¶
　倪璣(字公在咸寧人/為嘉善邑丞)¶
　　思賢書院六首¶
<pb:KR4h0163_WYG_039-48a>¶
晴樓髙送目獨立晚風恬近市浮烟重山青欲捲簾¶
　　　右清風樓¶
衣冠遵矩度風俗囘人文大雅久不作異言徒喧紛¶
　　　右學禮亭¶
稚子得嚴師以道發明性春館江頭開誦聲風外聴¶
　　　右養蒙館¶
斯道有顯晦人心無古今升堂動遐想時聞鐘磬音¶
　　　右志學堂¶
<pb:KR4h0163_WYG_039-48b>¶
白日下庭除餘情動春斚鶴韻轉悠然江山入清夜¶
　　　右息逰所¶
獨坐息芬芳髙懐起清詠陂水入春生林花帶雨静¶
　　　右漱芳池¶
　(附考書院在嘉善治東百步明正/德間倪璣建為講學論治之所)¶
　　　陳賢良祠¶
涇水来清風故祠香火崇晚辭花縣令早作白牛翁直¶
道紛更際髙名貶謫中恍疑相對語孤鶴唳晴空¶
<pb:KR4h0163_WYG_039-49a>¶
　(附考祠在嘉善治東五里名表賢祠又名光徳菴俗/名荒墩菴宋嘉祐中舜俞以其地與僧契嵩為焚修)¶
　(之所後因建菴置/田贍祭其傍有墓)¶
　王良佐(華亭/人)¶
　　　思賢書院假山¶
何来搬取崑崙峰屹然映照池波中波中㶑灔石玲瓏¶
石面洗出梨花風一壺中藏小天地三十六洞桃花雨¶
千年髯松鎖不住只愁化作茅龍去¶
　孫一元(字太初/闗中人)¶
<pb:KR4h0163_WYG_039-49b>¶
　　　思賢書院題倪司諫竹里圖¶
使君家在渭川上茅堂正對青琅玕皇陂月出夜初静¶
紫閣雲連秋映寒已愛冉冉坐中見更要森森行處看¶
聞道南鄰有蒋詡擕壺相過日交歡¶
　　　中秋夜永安湖泛月¶
中秋此夜成髙㑹山雨初収澉墅隈望裏星河舟楫近¶
坐中滄海酒杯開月明静抱黿鼉出樹色晴浮島嶼来¶
爛醉狂歌真自得囘頭天地莫生哀¶
<pb:KR4h0163_WYG_039-50a>¶
　　　同沈紫硤董子言陳用明僧雪江㪚步澉湖¶
六橋尋勝處去去望中賖樹老秋連石湖酣晚映花山¶
光酬野客詩意愛漁家歸路夕陽裏鏗然拄杖斜¶
　　題思賢書院六首¶
長天帯川原野水映林薄倚闌吟眺餘紅日當窓落¶
　　　右清風樓¶
幽亭枕溪流春風敞華牖喤喤聞笙鏞禮筵陳俎豆¶
　　　右學禮亭¶
<pb:KR4h0163_WYG_039-50b>¶
夕隂下松間虚館春風裏夜窓燈火深兒童經誦喜¶
　　　右養蒙館¶
六經立人極萬古如新月㳺居日以深春風衆芳茁¶
　　　右志學堂¶
枕簟對青山琴尊事幽暇日夕晏坐餘庭隂雙鳥下¶
　　　右息㳺所¶
芳意滿幽亭石池流水活沙頭羣鷗来檻外雙峰落¶
　　　右漱芳池¶
<pb:KR4h0163_WYG_039-51a>¶
　黄省曽(字勉之蘇州人/有五岳山人集)¶
　　　除日泛鴛鴦湖¶
孔違税遼駕蘧卷肆長往蜀雄草逾積洛誼誦彌廣時¶
遒歇英妙神超發慨慷岧嶤凌逼嵗濛羲曯升昶澄湖¶
蕩襟目芳臯挹情想逰逰泛虚穆遲遲止幽敞除辰新¶
故判嘉國越吳兩靈刹非曩觀途樽有初賞窈林初竒¶
邁遐嶺一清仰締思馳海隅傒晨理探榜¶
　¶
<pb:KR4h0163_WYG_039-51b>¶
　¶
　¶
　¶
　¶
　¶
　¶
　¶
　檇李詩繫卷三十九¶
